bhartuH praNAshAt atha shochanIyam dasha antaram tatra samam prapanne apashyatAm dAsharathI jananyau 
	ChedAt iva upaghna taroH vratatyau
ubhau ubhAbhyAm praNatau hata arI yathA kramam vikrama shobhinau tau vispaShTam asra andhatayA na 
	dR^iShTau j~nyAtau suta-sparsha sukha upalambhAt
Ananda jaH shokajam ashru bAShpaH tayoH a+shItam shishiraH bibheda ga~NgA sarayvoH jalam uShNa taptam 
	hima adri nisyanda iva avatIrNaH
te putrayoH naiR^ita shastra mArgAn ArdrAn iva a~Nge sadayam spR^ishantau api Ipsitam kShatra kulA~NganAnAm 
	na vIrasU shabdam akAmayetAm
klesha AvahA bhartuH a+lakShaNA aham sIta iti nAma svam udIrayantI svarga pratiShThasya guroH mahiShyau 
	a+bhakti bhedena vadhUH vavande
uttiShTha vatse nanu sAnujaH asau vR^ittena bhartA shucinA tava eva kR^ichChram mahat tIrNa iva 
	priya arhAm tAm UchatuH te priyam api amithyA
atha abhiShekam raghuva.nsha ketoH prArabdham Ananda jalaiH jananyoH nirvartayAmAsuH amAtya vR^iddhAH 
	tIrtha AhR^itaiH kA~nchana kumbha toyaiH
sarit samudrAn sarasIH cha gatvA rakShaH kapIndraiH upapAditAni tasya apatan mUrdhni jalAni jiShNoH 
	vindhyasya megha prabhavAH iva ApaH
tapasvi veSha kriyayA api tAvat yaH prekShaNIyaH sutarAm babhUva rAjendra nepathya vidhAna shobhA 
	tasya udita AsIt punarukta doShA
sa maula rakSho haribhiH sa sainyaH tUrya svana Anandita paura vargaH vivesha saudha udgata lAja 
	varShAm uttoraNAm anvaya rAjadhAnIm
saumitriNA sa avarajena mandam AdhUta vAla vyajano rathasthaH dhR^ita AtapatraH bharatena sAkShAt 
	upAya sa.nghAta iva pravR^iddhaH
prAsAda kAlAguru dhUma rAjiH tasyAH puraH vAyu vashena bhinnA vanAt nivR^ittena raghUttamena muktA 
	svayam veNiH iva ababhAse
shvashrU jana anuShThita chAru veShAm karNI-rathasthAm raghu vIra patnIm prAsAda vAtAyana dR^ishya 
	bandhaiH sAketa nAryaH a~njalibhiH praNemuH
sphurat prabhA maNDalam AnasUyam sA bibhratI shAshvatam a~Nga rAgam rarAja shuddhA iti punaH sva 
	puryai sa.ndarshitA vahni gatA iva bhartrA
veshmAni rAmaH paribarhavanti vishrANya sauhArda nidhiH suhR^idbhyaH bAShpAyamAnaH balimat niketam 
	Alekhya-sheShasya pituH vivesha
kR^ita a~njaliH tatra yat amba satyAt na abhrashyata svarga phalAt guruH naH tat chintyamAnam sukR^itam 
	tava iti jahAra lajjAm bharatasya mAtuH 
tathA eva sugrIva vibhIShaNAdIn upAchara tkR^itrima sa.nvidhAbhiH sa.nkalpa mAtra udita siddhayaH 
	te krAntA yathA chetasi vismayena
sabhA janAya upagatAn sa divyAn munIn puraskR^itya hatasya shatroH shushrAva tebhyaH prabhava Adi 
	vR^ittam sva vikrame gauravam AdadhAnam
prati-prayAteShu tapodhaneShu sukhAt a+vij~nyAta gata ardha mAsAn sItA sva hasta upahR^ita agrya 
	pUjAn rakShaH kapIndrAn visasarja rAmaH 
tat cha Atma chintA sulabham vimAnam hR^itam sura-areH saha jIvitena kailAsanAtha udvahanAya bhUyaH 
	puShpam divaH puShpakam anvama.nsta
pituH niyogAt vanavAsam evam nistIrya rAmaH pratipanna rAjyaH dharma artha kAmeShu samAm prapede 
	yathA tathaiva avarajeShu vR^ittim
sarvAsu mAtuShu api vatsalatvAt sa nirvisheSha pratipattiH AsIt ShaDAnana ApIta payodharAsu netA 
	chamUnAm iva kR^ittikAsu
tena arthavAn lobha parA~Nmukhena tena ghnatA vighna bhayam kriyAvAn tena Asa lokaH pitR^imAn vinetrA 
	tena eva shoka apanuda eva putrI
sa paura kAryANi samIkShya kAle reme videha adhipateH duhitrA upasthitaH chAru vapuH tadIyam kR^itvA 
	upabhoga utsukayA eva lakShmyA
tayoH yathA prArthitam indriya arthAn AseduShoH sadmasu chitravatsu prAptAni duHkhAni api daNDakeShu 
	sa.nchintyamAnAni sukhAni abhUvan
atha adhika snigdha vilochanena mukhena sItA shara pANDureNa AnandayitrI pariNetuH AsIt anakShara 
	vya~njita dohadena
tAm a~Nkam Aropya kR^isha a~Nga yaShTim varNa antara AkrAnta payodhara agrAm vilajjamAnAm rahasi 
	pratItaH paprachCha rAmAm ramaNaH abhilASham
sA daShTa nIvAra balIni hi.nsraiH sa.nbaddha vaikhAnasa kanyakAni iyeSha bhUyaH kushavanti gantum 
	bhAgIrathI tIra tapovanAni
tasyai pratishrutya raghupravIraH tat Ipsitam pArshva chara anuyAtaH AlokayiShyan muditAm ayodhyAm 
	prAsAdam abhra.n-liham Aruroha
R^iddhA paNam rAja patham sa pashyan vigAhyamAnAm sarayUm cha naubhiH vilAsibhiH cha adhyuShitAni 
	pauraiH pura upakaNTha upavanAni reme
saH ki.nvadantIm vadatAm purogaH sva vR^ittam uddishya vishuddha vR^ittaH sarpa adhi-rAjaH urU bhujaH 
	apasarpam paprachCha bhadram vijita ari bhadraH
nirbandha pR^iShTaH sa jagAda sarvam stuvanti paurAH charitam tvadIyam anyatra rakSho bhavana uShitAyAH 
	parigrahAt mAnava deva devyAH
kalatra nindA guruNA kila evam abhyAhatam kIrti viparyayeNa ayoghanena aya iva abhitaptam vaidehi 
	bandhoH hR^idayam vidadre
kim Atma nirvAda kathAm upekShe jAyAm adoShAm uta sa.ntyajAmi iti eka pakSha Ashraya viklavatvAt 
	AsIt saH dolA chala chittavR^ittiH
nishchitya cha ananya nivR^itti vAchyam tyAgena patnyAH parimArShTum aichChat api svadehAt kim uta 
	indriyArthAt yashodhanAnAm hi yashaH garIyaH
sa sa.nnipatya avarajAn hata ojAH tat vikriyA darshana lupta harShAt kaulInam Atma Ashrayam AchachakShe 
	tebhyaH punaH cha idam uvAcha vAkyam
rAjarShi va.nshasya ravi prasUteH upasthitaH pashyata kIdR^ishaH ayam mattaH sat AchAra shucheH 
	kala~NkaH payoda vAtAt iva darpaNasya
paureShu saH aham bahulI bhavantam apAm tara.ngeShu iva taila bindum soDhum na tat pUrvam avarNam 
	Ishe AlAnikam sthANuH iva dvipendraH
tasya apanodAya phala pravR^ittau upasthitAyAm api nirvyapekShaH san tyakShAmi vaideha sutAm purastAt 
	samudra nemim pituH Aj~nyayA iva
avaimi cha enAm anaghA iti ki.ntu lokApavAdaH balavAn mataH me ChAyA hi bhUmeH shashino malatvena 
	AropitA shuddhimataH prajAbhiH
rakSho vadha antaH na cha me prayAsaH vyarthaH sa vaira pratimochanAya amarShaNaH shoNita kA~NkShayA 
	kim padA spR^ishantam dashati dvijihvaH
tat eSa sargaH karuNa Ardra chittaiH na me bhavadbhiH pratiShedhanIyaH yadi arthitA nirhR^ita vAchya 
	shalyAn prANAn mayA dhArayitum chiram vaH
iti uktavantam janakAtmajAyAm nitAnta rUkSha abhinivesham Isham na kashchana bhrAtR^iShu teShu shaktaH 
	niSheddhum AsIt anumoditum vA
sa lakShmaNam lakShmaNa pUrva janmA vilokya loka traya gIta kIrtiH saumya iti cha abhAShya yathArtha 
	bhAShI sthitam nideshe pR^ithak Adidesha
prajAvatI dohada sha.nsinI te tapovaneShu spR^ihayAluH eva sa tvam rathI tat vyapadesha neyAm prApayya 
	vAlmIki padam tyaja enAm
saH shushruvAn mAtari bhArgavena pituH niyogAt prahR^itam dviShadvat pratyagrahIt agraja shAsanam 
	tat Aj~nyA gurUNA.n hi avichAraNIyA
atha anukUla shravaNa pratItAm atrasnubhiH yukta dhuram tura.ngaiH ratham sumantra pratipanna rashmim 
	Aropya vaideha sutAm pratasthe
sA nIyamAnA ruchirAn pradeshAn priya.n karaH me priya iti anandat na abuddha kalpa-drumatAm vihAya 
	jAtam tam Atmani asipatra vR^ikSham
jugUha tasyAH pathi lakShmaNaH yat savya itareNa sphuratA tat akShNA AkhyAtam asyai guru bhAvi duHkham 
	atyanta lupta priya darshanena
sA durnimitta apagatAt viShAdAt sadyaH parimlAna mukha aravindA rAj~nyaH shivam sa avarajasya bhUyAt 
	iti Ashasha.nse karaNaiH a+bAhyaiH
guroH niyogAt vanitAm vanAnte sAdhvIm sumitrA tanayaH vihAsyan avAryata iva utthita vIchi hastaiH 
	jahnoH duhitrA sthitayA purastAt
rathAt saH yantrA nigR^ihIta vAhAt tAm bhrAtR^i jAyAm puline avatArya ga~NgAm niShAda AhR^ita nau 
	visheShaH tatAra sa.ndhAm iva satya-sa.ndhaH
atha vyavasthApita vAk katha.nchit saumitriH antargata bAShpa kaNThaH autpAtikam megha iva ashma 
	varSham mahIpateH shAsanam ut+jagAra
tataH abhiSha~Nga anila vipraviddhA prabhrashyamAna AbharaNa prasUnA sva mUrti lAbha prakR^itim 
	dharitrIm latA iva sItA sahasA jagAma
ikShvAku va.nsha prabhavaH katham tvAm tyajet akasmAt patiH Arya-vR^ittaH iti kShitiH sa.nshayitA 
	iva tasyai dadau pravesham jananI na tAvat
sA lupta sa.nj~nyA na viveda duHkham prati-Agata asuH sam-atapyata antaH tasyAH sumitH-Atma-ja yatna 
	labdhaH mohAt abhUt kaShTa-taraH prabodhaH
na cha avadat bhartuH avarNam AryA nirAkariShNoH vR^ijinAt R^ite apiÂ  AtmAnam evam sthira duHkha 
	bhAjam punaH punaH duShkR^itinam nininda
AshvAsya rAma avarajaH satIm tAm AkhyAta vAlmIki niketa mArgaH nighnasya me bhartR^i nidesha raukShyam 
	devi kShamasva iti babhUva namraH
sItA tam utthApya jagAda vAkyam prItAsmi te saumya chirAya jIva biDaujasA viShNuH iva agrajena bhrAtrA 
	yat ittham paravAnasi tvam
shvashrU janam sarvam anukrameNa vij~nyApaya prApita mat praNAmaH san prajA-niShekam mayi vartamAnam 
	sUnoH anudhyAyata chetaseti
vAchyaH tvayA mat vachanAt saH rAjA vahnau vishuddhAm api yat samakSham mAm loka vAda shravaNAt 
	ahAsIH shrutasya kim tat sadR^isham kulasya
kalyANa buddheH athavA tava ayam na kAmachAraH mayi sha~NkanIyaH mama eva janma antara pAtakAnAm 
	vipAka visphUrjithuH aprasahyaH
upasthitAm pUrvam apAsya lakShmIm vanam mayA sArdham asi prapannaH tat Aspadam prApya tayA atiroShAt 
	soDhA asmi na tvat bhavane vasantI
nishAchara uypapluta bhartR^ikANAm tapasvinInAm bhavataH prasAdAt bhUtvA sharaNyA sharaNArtham anyam 
	katham prapatsye tvayi dIpyamAne
ki.nvA tava atyanta viyoga moghe kuryAm upekShAm hata jIvite asmin syAt rakShaNIyam yadi me na tejaH 
	tvadIyam antargatam antarAyaH
sA aham tapaH sUrya niviShTa dR^iShTiH Urdhvam prasUteH charitum yatiShye bhUyaH yathA me janana-antare 
	api tvam eva bhartA na cha viprayogaH
nR^ipasya varNa Ashrama pAlanam yat sa eva dharmaH manunA pratItaH nirvAsitA api evam ataH tvayA 
	aham tapasvi sAmAnyam avekShaNIyA
tathA iti tasyAH pratigR^ihya vAcham rAmAnuje dR^iShTi patham vyatIte sA muktakaNTham vyasana ati 
	bhArAt chakranda vignA kurari iva bhUyaH
nR^ityam mayUrAH kusumAni vR^ikShA darbhAn upAttAn vijahuH hariNyaH tasyAH prapanne sama duHkha 
	bhAvam atyantam AsIdt ruditam vane api
tAm abhyagachChat rudita anusArI kaviH kusha idhma AharaNAya yAtaH niShAda viddha aNDaja darshana 
	utthaH shlokatvam Apadyata yasya shokaH
tam ashru netra AvaraNam pramR^ijya sItA vilApAt viratA vavande tasyai muniH dohada li~Nga darshI 
	dAshvAn suputra AshiSham iti uvAcha
jAne visR^iShTAm praNidhAnataH tvAm mithyA apavAda kShubhitena bhartrA tat mA vyathiShThA viShayAntarastham 
	tvam prAptAsi vaidehi pituH niketam
utkhAta loka traya kaNTake api satya pratij~nye api avikatthane api tvAm prati akasmAt kaluSha pravR^ittau 
	asti eva manyuH bharata agraje me
tava uru kIrtiH shvashuraH sakhA me satAm bhavochChedakaraH pitA te dhuri sthitA tvam pati devatAnAm 
	kim tat na yena asi mama anukampyA
tapasvi sa.nsarga vinIta sattve tapovane vItabhayA vasa asmin itaH bhaviShyati anagha prasUteH apatya 
	sa.nskAramayaH vidhiH te
ashUnya tIrAm muni sa.nniveshaiH tamaH pahantrIm tamasAm vagAhya tat saikata utsa~Nga balikriyAbhiH 
	sa.npatsyate te manasaH prasAdaH
puShpam phalam cha Artavam AharantyaH bIjam cha bAleyam akR^iShTa rohi vinodayiShyanti nava abhiSha~NgAm 
	udAra vAchaH munikanyakAH tvAm
payoghaTaiH Ashrama bAla vR^ikShAn sa.nvardhayantI sva bala anurUpaiH asa.nshayam prAk tanaya upapatteH 
	stana.ndhaya prItim avApsyasi tvam
anugraha pratyabhinandinIm tAm vAlmIkiH AdAya dayArdra chetAH sAyam mR^iga adhyAsita vedi pArshvam 
	svam Ashramam shAnta mR^igam ninAya
tAm arpayAmAsa cha shoka dInAm tat Agama prItiShu tApasIShu nirviShTa sArAm pitR^ibhiH hima anshoH 
	antyAm kalAm darsha iva auShadhIShu
tA i~NgudI sneha kR^ita pradIpam AstIrNa medhya ajina talpam antaH tasyai saparya anupadam dinAnte 
	nivAsa hetoH uTajam viteruH 
tatra abhiSheka prayatA vasantI prayukta pUjA vidhinA atithibhyaH vanyena sA valkalinI sharIram 
	patyuH prajA sa.ntataye babhAra
api prabhuH sAnushayaH adhunA syAt kim utsukaH shakra jitaH api hantA shasha.nsa sItA paridevana 
	antam anuShThitam shAsanam agrajAya
babhUva rAmaH sahasA sa bAShpaH tuShAra varShI iva sahasya chandraH kaulIna bhItena gR^ihAt nirastA 
	na tena vaideha sutA manastaH
nigR^ihya shokam svayam eva dhImAn varNAshrama avekShaNa jAgarUkaH sa bhrAtR^i sAdhAraNa bhogam 
	R^iddham rAjyam rajoH rikta manAH shashAsa
tAm eka bhAryAm parivAda bhIroH sAdhvIm api tyaktavataH nR^ipasya vakShasi a+sa.nghaTTa sukham vasantI 
	reje sapatnI rahita iva lakShmIH
sItAm hitvA dasha-mukha-ripuH na upayeme yat anyAm tasyA eva prati-kR^iti-sakhaH san yat kratUn 
	AjahAra vR^ittAntena shravaNa viShaya prApiNA tena bhartuH sA durvAram kathamapi parityAga duHkham viShehe
