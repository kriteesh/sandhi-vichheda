
  atha Ipsitam bhartuH upasthita udayam sakhI jana udvIkshiNa kaumudI 
  mukham |
  nidAnam ikshvAku kulasya sa.ntateH sudakshiNA dauhR^idaya lakshaNam 
  dadhau || 3-1

  sharIra sAdAt asamagra bhUSaNA mukhena sA lakshyata lodhra pANDunA |
  tanu prakAshena viceya tArakA prabhAta kalpA shashinA iva sharvarI 
  || 3-2

  tat Ananam mR^it surabhi kshiti Ishvaro rahasi upAghrAya na tR^iptim 
  Ayayau |
  karI iva siktam pR^iSataiH payo mucAm shuci vyapAye vana rAji 
  palvalam || 3-3

  divam marutvAn iva bhokshyate bhuvam diganta vishrAnta ratho hi tat 
  sutaH |
  ato.abhilASe prathamam tathAvidhe mano babandha anya rasAn 
  vila.nghya sA || 3-4

  na me hriyA sha.mshati ki.ncit Ipsitam spR^ihAvatI vastuSu keSu 
  mAgadhI |
  iti sma pR^icChati anuvelam AdR^itaH priyA sakhIH uttara 
  kosaleshvara || 3-5

  upetya sA dohada duHkha shIlatAm yat eva vavre tat apashyat AhR^itam 
  |
  na hi iSTam asya tridive api bhUpateH abhUt anAsAdyam adhijya 
  dhanvanaH || 3-6

  krameNa nistIrya ca dohada vyadhAm pracIyamAna avayavA rarAja sA |
  purANa patra apagamAt antaram latA iva sanaddha manoj~na pallavA || 
  3-7

  nidhAna garbhAm iva sAgarA a.mbarAm shamIm iva abhyantara lIna 
  pAvakAm |
  nadIm iva antaH salilAm sarasvatIm nR^ipaH sa sattvAm mahISIm 
  amanyata || 3-9


  priya anurAgasya manaH samunnate bhuja ArjitAnAm ca diga.nta 
  sa.mpadAm |
  yathA kramam pu.msavan AdikAH kriyA dhR^iteH ca dhIraH sadR^ishIH 
  vyadhatta saH || 3-10


  surendra mAtrA Ashrita garbha gauravAt prayatna mukta AsanayA 
  gR^ihAgataH |
  tayo upacAra a.njali khinna hastayA nana.nda pAriplava netrayA 
  nR^ipaH || 3-11

  kumAra bhR^ityA kushalaiH anuSTHite biSagbhiH AptaiH ratha garbha 
  dharmaNi |
  patiH pratItaH prasava unmukhIm priyAm dadarsha kAle dinam abhritAm 
  iva || 3-12

  grahaiH tataH pa.ncabhiH ucca sa.msthitaiH asUrya gaiH sUcita bhAgya 
  sa.mpadam |
  asUta putram samaye shacI samA tri sAdhanA shaktiH iva artham 
  akshayam || 3-13

  dishaH praseduH maruto vapuH sukhAH pradakshiNa arciH haviH Adade |
  babhUva sarvam shubha sha.mshi tatkshaNam bhavo hi loka abhydayAya 
  tAdR^ishAm || 3-14

  ariSTa shayyam parito visAriNA sujanmanaH tasya nijena tejasAa |
  nishIdha dIpAH sahasA hata tviSaH babhUvuH Alekhya samarpitA iva || 
  3-15

  janAya shuddhA.nta carAya sha.msate kumAra janma amR^ita 
  sammitAksharam |
  Adeyam AsIt trayam eva bhUpateH shashi prabham cChatram ubhe ca 
  cAmare || 3-16

  nivAta padma stimitena cakshuSA nR^ipasya kA.ntam pibataH suta 
  Ananam |
  mahodadheH pUra iva i.ndu darshanAt guruH praharSaH prababhUva na 
  Atmani || 3-17

  saH jAta karmaNi alikhe tapasvinA tapovanAt etya purodhasA kR^ite |
  dilIpa sUnuH maNi Akara udbhavaH prayukta sa.mskAra iva adhikam 
  babhau || 3-18

  sukha shravA ma.ngala tUrya nisvanAH pramoda nR^ittaiHJ saha vAra 
  yoSitAm |
  na kevalam sadmani mAgadhi pateH pathi vyajR^i.mbhanta divaukAm api 
  || 3-19

  na sa.myata stanya bahUva rakshituH vivarjayet yam suta janma 
  harSitaH |
  R^iNa abhidhAnAt svayam eva kevalam tadA pitR^INam mumuce sa 
  ba.ndhanAt || 3-20

  shrutasya yAyAt ayam a.ntam arbhakaH tathA pareSAm yudhi ca iti 
  pArthivaH |
  avekshya dhAtoH gamanArtham arthavit cakAra nAmnA raghum Atma 
  sa.mbhavam || 3-21

  pituH prayatnAt sa samagra sa.mpadaH shubhaiH sharIra avayavaiH dine 
  dine |
  pupoSa vR^iddhim haridashva dIdhiteH anupraveshAt iva bAla 
  ca.ndramAH || 3-22


 

  umA vR^iSA.nkau shara janmanau yathA yathA jayantena shacI 
  purandarau |
  tathA nR^ipaH sA ca sutena mAgadhI na.ndatuH tat sadR^ishena tat 
  samau || 3-23

  rathA.nga nAmno iva bhAva ba.ndham babhUva yat prema paraspara 
  Ashrayam |
  vibhakatam api eka sutena tat tayoH parasparasya upari paryacIyata 
  || 3-24

  uvAca dhAtryA prathama uditAni yat yayau tadIyAm avalambya ca 
  a.ngulim |
  abhUta ca namraH praNipAta shikshayA pituH mudam tena tatAna saH 
  arbhakaH || 3-25

  tam a.nkam Aropya sharIra yogajaiH sukhaiH niSi.nca.ntam iva 
  amR^itam tvaci |
  upA.nta samIlIta locanaH nR^ipaH cirAt suta sparsha rasaj~natAm 
  yayau || 3-26

  ama.msta ca Asane sa paryArtha janmanA sthiteH abhettA sthitima.ntam 
  anvayam |
  sva mUrti bhedena guNAgra vartinA patiH prajAnAm iva sargam AtmanaH 
  || 3-27

  sa vR^itta caulaH cala kAka pakshakaiH amAtya putraiH savayobhiH 
  anvitaH |
  lipeH yathAvat grahaNena vA~Nmayam nadI mukhena iva samudram Avishat 
  || 3-28

  atha upanItam vidhivat vipashcito vinunyuH enam guravo guru priyam |
  avandhya yatnAH ca babhUvuH atra te kriyA hi vastu upahitA prasIdati 
  || 3-29

  dhiyaH samagraiH saguNaiH udAra dhIH kramAt catasra catuH 
  arNava upamAH |
  tatAra vidyAH pavana AtipAtibhiH disha haridbhiH haritAm iva Ishvara

  tvacam ca medhyAm paridhAya rauravIm ashikshyata astram pituH eva 
  ma.ntravat |
  na kevalam tad guruH eka pArthivaH kshitau abhUt eka dhanurdharo api 
  saH || 3-31

  mahokshatAm vatsa taraH spR^ishan iva dvipendra bhAvam kalabhaH 
  shrayan iva |
  raghuH kramAt yauvana bhinna shaishavaH pupoSa gA.mbhIrya manoharam 
  vapuH || 3-32

  atha asya go dAna vidheH ana.ntaram vivAha dIkshAm niravartayat 
  guruH |
  narendra kanyAH tam avApya sat patim tamoinudam daksha sutA iva 
  AbabhuH || 3-33

  yuvA yuga vyAyata bAhuH a.msalaH kavATa vakshAH pariNaddha 
  ka.ndharaH |
  vapuH prakarSAt ajayat gurum raghuH tathA api nIcaiH vinayAt 
  adR^ishyata || 3-34

  tataH prajAnAm ciram AtmanA dhR^itAm nitAnta gurvIm laghayiSyatA 
  dhuram |
  nisarga sa.mskAra vinItaH iti asau nR^ipeNa cakre yuvarAja shabda 
  bhAk || 3-35

  narendra mUla AyatanAt ana.ntaram tat Aspadam shrIH yuvarAja 
  saj~nitam |
  agacChat a.mshena guNa abhilASiNI nava navatAram kamalAt iva utpalam 
  || 3-36

  vibhAvasuH sArathinA iva vAyunA ghana vyapAyena gabhasthimAn iva |
  babhUva tena atitarAm sudussahaH kaTa prabhedena karI iva pArthivaH 
  || 3-37

  niyujya tam homa tura.nga rakshaNe dhanur dharam rAja sutaiH 
  anudrutam |
  apUrNam ekena shata kratu upamaH shatam kratUnAm apavighnam ApaH saH 
  || 3-38

  tataH param tena makhAya yajvinA tura.ngam utsR^iSTam anargalam 
  punaH |
  dhanur bhR^ItAm agrata eva rakshiNAm jahAra shakraH kila gUDha 
  vigrahaH || 3-39

  viSAda lupta pratipatti vismitam kumAra sainyam sapadi sthitam ca 
  tat |
  vashiSTa dhenuH ca yadR^IcChayA AgatA shruta prabhAvA dadR^ishe atha 
  nandinI || 3-40

  tat a.nka niSya.ndana jalena locane pramR^ijya puNyena puraskR^itaH 
  satAm |
  atIndriyeSu api upapanna darshino babhUva bhAveSu dilIpa na.ndanaH 
  || 3-41

  saH pUrvataH parvata paksha shAtanam dadarsha devam nara deva 
  sa.mbhavaH |
  punaH punaH sUta niSiddha cApalam hara.ntam ashvam ratha rashmi 
  sa.myutam || 3-42

  shataiH tam akshNAm animeSa vR^ittibhiH harim viditvA haribhiH ca 
  vAjibhiH |
  avocat enam gagana spR^ishA raghuH svareNa dhIreNa nivartayan iva || 
  3-43

  makha a.msha bhAjAm prathamo manISibhiH tvam eva devendra sadA 
  nigadyase |
  ajasra dIkshA prayatasya mat guroH kriyA vighAtAya katham pravartase 
  || 3-44

  tri loka nAthena sadA makha dviSaH tvayA niyamyA nanu divya cakshuSA 
  |
  sa cet svayam karmasu dharma cAriNAm tvam a.ntarAyo bhavasi cyuto 
  vidhiH || 3-45

  tat a.ngam agryam maghavan mahAkratoH amum tura.ngam pratimoktum 
  arhasi |
  pathaH suceH darshayitAraH IshvarAH malImasAm dadate na paddhatim || 
  3-46

  iti pragalbham raghuNA samIritam vaco nishamya adhipatiH divaukasAm 
  |
  nivartayAmAsa ratham sa vismayaH pracakrame ca prativaktum uttaram 
  || 3-47

  yat Attha rAjanya kumAra tat tathA yashaH tu rakshyam parato yasho 
  dhanaiH |
  jagat prakAsham tat asheSam ijyayA bhavat guru la.nghayitum mama 
  udyataH || 3-48

  hariH yathA eka puruSottamaH smR^ito maheshvaraH tryambaka eva na 
  aparaH |
  tathA viduH mAm munayaH shatakratum dvitIya gAmI na hi shabdaH eSa 
  naH || 3-49

  ataH ayam ashvaH kapila anusAriNA pituH tvadIyasya mayA apahAritaH |
  alam prayatnena tava atra mA nidhAH padam padavyAm sagarasya 
  sa.ntateH || 3-50

  tataH prahasyA apabhayaH purandaram punar babhASe turagasya rakshitA 
  |
  gR^ihANa shastram yadi sarga eSa te na khalu anirjittya raghum 
  kR^itI bhavAn || 3-51

  saH evam uktA maghavantam unmukhaH kariSyamANaH sa sharam shara 
  Asanam |
  atiSTat AlIDha visheSa shobhinA vapuH prakarSeNa viDa.mbita IshavaH 
  || 3-52

  raghoH avaSTa.mbhamayena patriNA hR^idi kshato gotrabhid api 
  amarSaNaH |
  nava a.mbuda anIka muhUrta lA.nChane dhanuSi amogham samadhatta 
  sAyakm || 3-53

  dilIpa sUnoH sa bR^ihat bhuja a.ntaram pravishya bhIma asura shoNita 
  ucitaH |
  vapau anAsvAdita pUrvam AshugaH kutUhalena iva manuSya shoNitam || 
  3-54

  hareH kumAro api kumAra vikramaH sura dvipa AsphAlana karkasha 
  a.ngulau |
  bhuje shacI patra visheSaka a.nkite sva nAma cihnam nicakhAna 
  sAyakam || 3-55

  jahAra ca anyena mayUra patriNA shareNa shakrasya mahA ashani 
  dhvajam |
  cukopa tasmai sa bhR^isham sura shriyaH prasahya kesha vyaparopaNAt 
  iva || 3-56

  tayoH upAnta sthita siddha sainikam garutmat ashI viSa bhIma 
  darshanaiH |
  babhUva yuddham tumulam jaya eSiNoH atho mukhaiH Urthva mukhaH ca 
  patribhiH || 3-57

  ati prabandha prahita astra vR^iSTibhiH tam Ashrayam duS.hprasahya 
  tejasaH |
  shashAka nirvApayitum na vAsavaH svataH cyutam vahnim iva adbiH 
  a.mbudaH || 3-58

  tataH prakoSTe hari ca.ndana a.nkite pramathyamAna arNava dhIra 
  nAdinIm |
  raghuH sashA.nka artha mukhena patriNA sharAsana jyAm alunAt biDa 
  ojasaH || 3-59

  saH cApam utsR^ijya vivR^iddha matsaraH praNAshanAya prabalasya 
  vidviSaH |
  mahIdhra paksha vyaparopaNa ucitam sphurat prabhA maNDalam astram 
  Adade || 3-60

  raghu bhR^isham vakshasi tena tADitaH papAta bhUmau saha sainika 
  ashrubhiH |
  nimeSa mAtrAt avadhUya ca vyadhAm saha utthitaH sainika harSa 
  nisvanaiH || 3-61

  tathA api shasatra vyavahAra niSThure vipaksha bhAve sthiram asya 
  tasthuSaH |
  tutoSa vIrya atishayena vR^itra hA padam hi sarvatra guNaiH 
  nidhIyate || 3-62

  asa.ngam adriSu api sAravattayA na me tvat anyena visoDham Ayudham |
  avehi mAm prItamn R^ite tura.ngamAt kim icChasi iti sphuTam Aha 
  vAsavaH || 3-63

  tato niSa.ngAt asamagram udhR^itam suvarNa pu.nkha dyuti ranjita 
  a.ngulim |
  narendra sUnuH pratisa.mharan iSum priyam vadam prati avadat 
  sureshvaram || 3-64

  amocyam ashvam yadi manyase prabho tataH samApte vidhinaiva karmaNi 
  |
  ajasra dIkshA prayataH saH mat guruH krato asheSeNa phalena yujyatAm 
  || 3-65

  yathA sa vR^ittA.ntam imam sado gataH trilocana eka a.mshatayA 
  durAsadaH |
  tava eva sa.ndesha harAt vishAm patiH shR^iNoti lokesha tathA 
  vidhIyatAm || 3-66

  tathA iti kAmam pratishushruvAn raghoH yathA Agatam mAtali sArathiH 
  yayau |
  nR^ipasya na atipramanAH sado gR^iham sudakshiNA sUnauH api 
  nivartayata || 3-67

  tam abhyana.ndat prathamam prabodhitaH prajeshvara shAsana hAriNA 
  hareH |
  paramR^ishan harSa jaDena pANinA tadIyam a.ngam kulisha vraNA 
  a.nkitam || 3-68

  iti kshitIsho navatim nava adhikAm mahAkratUnAm mahanIya shAsanaH |
  samArurakshuH divam AyuSaH kshaye tatAna sopAna para.mparAm iva || 
  3-69

  atha sa viSaya vyAvR^itta AtmA yathAvidhi sUnave
  nR^ipati kakudam dattvA yUne sita Atapa vAriNam |
  muni vana taru cChAyAm devyA tayA saha shishriye
  galita vayasAm ikshvAkUNAm idam hi kula vratam || 3-70


 
