kR^ita sItA parityAgaH sa ratnAkara mekhalAm bubhuje pR^ithivI-pAlaH pR^ithivIm eva kevalAm
lavaNena vilupte jyAH tAmisreNa tam abhyayuH munayaH yamunA-bhAjaH sharaNyam sharaNArthinaH
avekShya rAmam te tasmin na prajahruH sva tejasA trANa abhAve hi shApa astrAH kurvanti tapasaH 
		vyayam
pratishushrAva kAkutsthaH tebhyo vighna pratikriyAm dharma sa.nrakShaNArtheva pravR^ittiH bhuvi 
		shAr~NgiNaH
te rAmAya vadha upAyam AcakhyuH vibudha-dviShaH durjayaH lavaNaH shUlI vi+shUlaH prArthyatAm 
		iti
Adidesha atha shatrughnam teShAm kShemAya rAghavaH kariShyann iva nAma asya yathArtham ari nigrahAt
yaH kashcana raghUNAm hi param ekaH para.ntapaH apavAda iva utsargam vyAvartayitum IshvaraH
agrajena prayukta AshIH tataH dAsharathI rathI yayau vanasthalIH pashyan puShpitAH surabhIH 
		abhIH
rAma AdeshAt anugatA senA tasya artha siddhaye pashcAt adhyanArthasya dhAtoH adhiH iva abhavat
 AdiShTa vartmA munibhiH sa gacCha.n tapasAm varaH virarAja ratha praShThaiH vAlakhilyaiH iva 
		a.nshumAn
tasya mArga vashAt ekA babhUva vasatiH yataH ratha svana utkaNTha mR^ige vAlmIkIye tapovane
tam R^iShiH pUjayAmAsa kumAram klAnta vAhanam tapaH prabhAva siddhAbhiH visheSha pratipattibhiH
tasyAm eva asya yAminyAm antarvantI prajAvatI sutau asUta sa.npannau koshadaNDau iva kShitiH
sa.ntAna shravaNAt bhrAtuH saumitriH saumanasyavAn prA~njaliH munim Amantrya prAtaH yukta ratho 
		yayau
sa ca prApa madhUpaghnam kumbhInasyAH ca kukShijaH vanAt karam iva AdAya sattva rAshim upasthitaH
dhUma dhUmraH vasA gandhI jvAlA babhruH hiroruhaH kravyAt gaNa parIvAraH citAgniH iva ja.ngamaH
apashUlam tam AsAdya lavaNam lakShmaNa anujaH rurodha sa.nmukhInaH hi jayaH randhra prahAriNAm
na ati paryAptam AlakShya mat kukSheH adya bhojanam diShTyA tvam asi me dhAtrA bhItena iva upapAditaH 
		iti sa.ntarjya shatrughnam rAkShasaH tat jighA.nsayA prA.nshum utpATayAmAsa mustA stambam iva drumam
saumitreH nishitaiH bANaiH antarA shakalI kR^itaH gAtram puShpa rajaH prApa na shAkhI nairR^ita 
		iritaH
vinAshAt tasya vR^ikShasya rakShaH tasmai mahA upalam prajighAya kR^itAntasya muShTim pR^ithak 
		iva sthitam
 aindram astram upAdAya shatrughnena sa tADitaH sikatAtvAt api param prapede paramANutAm
tam upAdravat udyamya dakShiNam doH nishAcaraH eka tAla iva utpAta pavana preritaH giriH
kArShNena patriNA shatruH sa bhinna hR^idayaH patan aninAya bhuvaH kampam jahAra Ashrama vAsinAm
vayasAm pa~NktayaH petuH hatasya upari vidviShaH tat pratidvandvinaH mUrdhni divyAH kusuma vR^iShTayaH
sa hatvA lavaNam vIraH tadA mene mahaujasaH  bhrAtuH sodaryam AtmAnam indrajit vadha shobhinaH
tasya sa.nstUyamAnasya caritArthaiH tapasvibhiH shushubhe vikrama udagram vrIDayA avanatam shiraH
upakUlam sa kAlindyAH purIm pauruSha-bhUShaNaH nirmame nirmamaH artheShu mathurAm madhura AkR^itiH
yA saurAjya prakAshAbhiH babhau paura vibhUtibhiH svarga abhiShyanda vamanam kR^itA iva upaniveshitA
tatra saudhagataH pashyan yamunAm cakravAkinIm hema bhakti matIm bhUmeH praveNIm iva pipriye
sakhA dasharathasya api janakasya ca mantra-kR^it sa.ncaskAra ubhaya prItyA maithileyau yathAvidhi
sa tau kusha lava unmR^iShTa garbha kledau tat AkhyayA kaviH kusha lavau eva cakAra kila nAmataH
sa a~Ngam ca vedam adhyApya ki.ncit utkrAnta shaishavau sva kR^itim gApayAmAsa kavi prathama 
		paddhatim
rAmasya madhuram vR^ittam gAyantau mAtuH agrataH tat viyoga vyathAm ki.ncit shithilI cakratuH 
		sutau
itare api raghoH va.nshyAH trayaH treta agni tejasaH tat yogAt patipatnIShu patnIShu Asan dvi 
		sUnavaH
shatrughAtini shatrughnaH subAhau ca bahushrute mathura vidishe sUnvoH nidadhe pUrvaja utsukaH
bhUyaH tapaH vyayaH mA bhUt vAlmIkeH iti saH atyagAt maithilI tanaya udgIta niHspanda mR^igam 
		Ashramam 
vashI vivesha ca ayodhyAm rathya sa.nskAra shobhinIm lavaNasya vadhAt pauraiH IkShitaH atyanta 
		gauravam
sa dadarsha sabhA madhye sabhAsadbhiH upasthitam rAmam sItA parityAgAt a+sAmAnya patim bhuvaH
	
tam abhyanandat praNatam lavaNa antakam agrajaH kAlanemi vadhAt prItaH turAShAT iva shAr~NgiNam
sa pR^iShTaH san sarvataH vArtam Akhyat rAj~nye na sa.ntatim pratyarpayiShyataH kAle kaveH Adyasya 
		shAsanAt 
atha jAnapadaH vipraH shishum aprApta yauvanam avatArya a~Nka-shayyAstham dvAri cakranda bhUpateH
shocanIyA asi vasudhe yA tvam dasharathAt cyutA rAma hastam anuprApya kaShTAt-kaShTa-taram gatA
	
shrutvA tasya shucaH hetum goptA jihrAya rAghavaH na hi akAla bhavaH mR^ityuH ikShvAku padam 
		aspR^ishat
sa muhUrtam kShamasva iti dvijam AshvAsya duHkhitam yAnam sasmAra kauberam vaivasvata jigIShayA
	
Atta shastraH tat adhyAsya prasthitaH sa raghUdvahaH uccacAra puraH tasya gUDha rUpA sarasvatI
rAjan prajAsu te kashcit apacAraH pravartate tam anviShya prashamayeH bhaviShyasi tataH kR^itI
	
iti Apta vacanAt rAmaH vineShyan varNa-vikriyAm dishaH papAta patreNa vega niShkampa ketunA
	
atha dhUma abhitAmra akSham vR^ikSha shAkha avalambinam dadarsha ka.ncit aikShvAkaH tapasyantam 
		adho-mukham
pR^iShTa nAma anvayaH rAj~nyA sa kila AcaShTa dhUma-paH AtmAnam shambukam nAma shUdram sura 
		pada arthinam
tapasi anadhikAritvAt prajAnAm tam aghAvaham shIrSha cChedyam paricChidya niyantA shastram Adade
sa tat vaktram hima kliShTa ki~njalkam iva pa~Nkajam jyotiSh kaNa Ahata shmashru kaNTha nAlAt 
		apAtayat 
kR^ita daNDaH svayam rAj~nyA lebhe shUdraH satAm gatim tapasA dushcareNa api na sva mArga vila~NghinA
raghunAthaH api agastyena mArga sa.ndarshita AtmanA mahaujasA sa.nyuyuje sharat kAla iva indunA
	
kumbha-yoniH ala.nkAram tasmai divya parigraham dadau dattam samudreNa pItena iva Atma-niShkrayam
	
sa dadhan maithilI kaNTha nirvyApAreNa bAhunA pashcAt nivavR^ite rAmaH prAk parAsuH dvija AtmajaH
tasya pUrva uditAm nindAm dvijaH putra samAgataH stutvA nivartayAmAsa trAtuH vaivasvatAt api
tam adhvarAya mukta ashvam rakShaH kapi nareshvarAH meghAH sasyam iva ambhobhiH abhyavarShan 
		upAyanaiH 
digbhyaH nimantritAH ca enam abhijagmuH maharShayaH na bhaumAni eva dhiShNyAni hitvA jyotirmayAni 
		api
upashalya niviShTaiH taiH catur-dvAra-mukhI babhau ayodhyA sR^iShTa loka iva sadyaH paitAmahI 
		tanuH 
shlAghyaH tyAgaH api vaidehyAH patyuH prAgva.nsha vAsinaH ananyajAneH sA eva AsIt yasmAt jAyA 
		hiraNmayI 
vidheH adhika sa.nbhAraH tataH pravavR^ite makhaH Asan yatra kriyA-vighnA rAkShasA eva rakShiNaH
atha prAcetasa upaj~nyam rAmAyaNam itaH tataH maithileyau kusha lavau jagatuH guru coditau
vR^ittam rAmasya vAlmIkeH kR^itiH tau ki.nnara svanau kim tat yena manaH hartum alam syAtAm 
		na shR^iNvatAm
rUpe gIte ca mAdhuryam tayoH tat j~nyaiH niveditam dadarsha sa anujaH rAmaH shushrAva ca kutUhalI
tat gIta shravaNa ekAgrA sa.nsat ashru mukhI babhau hima niShyandinI prAtaH nirvAta iva vanasthalI
vayaH veSha visa.nvAdi rAmasya ca tayoH tadA janatA prekShya sAdR^ishyam na akShi kampam vyatiShThata
ubhayoH na tathA lokaH prAvINyena visiShmiye nR^ipateH prItidAneShu vItaspR^ihatayA yathA
geye kaH nu vinetA vAm kasya ca iyam kR^itiH kaveH iti rAj~nyA svayam pR^iShTau tau vAlmIkim 
		asha.nsatAm
atha sa avarajaH rAmaH prAcetasam upeyivAn UrI-kR^itya AtmanaH deham rAjyam asmai nyavedayat
	
sa tau AkhyAya rAmAya maithilIyau tat Atmajau kaviH kAruNikaH vavre sItAyAH sa.nparigraham
tAta shuddhA samakSham naH snuShA te jAtavedasi daurAtmyAt rakShasaH tAm tu na atratyAH shraddadhuH 
		prajAH
tAH sva cAritryam uddishya pratyAyayatu maithilI tataH putravatIm enAm pratipatsye tvat Aj~nyayA
	
iti pratishrute rAj~nyA jAnakIm AshramAt muniH shiShyaiH AnAyayAmAsa svasiddhim niyamaiH iva
anye dyuH atha kAkutsthaH sa.nnipAtya pura aukasaH kavim AhvAyayAmAsa prastuta pratipattaye
	
svara sa.nskAravatyA asau putrAbhyAm atha sItayA R^icA iva udarciSham sUryam rAmam muniH upasthitaH
kAShAya parivItena sva pada arpita cakShuShA anvamIyata shuddhA iti shAntena vapuShA eva sA
janAH tadA loka pathAt pratisa.nhR^ita cakShuShaH tasthuH te avA~N-mukhAH sarve phalitA iva 
		shAlayaH
tAm dR^iShTi viShaye bhartuH muniH Asthita viShTaraH kuru niHsa.nshayam vatse svavR^itte lokam 
		iti ashAt 
atha vAlmIki shiShyeNa puNyam Avarjitam payaH Acamya udIrayAmAsa sItA satyAm sarasvatIm 
vAk manaH karmabhiH patyau vyabhicAraH yathA na me tathA vishva.nbhare devi mAm antardhAtum 
		arhasi 
evam ukte tayA sAdhvyA randhrAt sadyaH bhavAt bhuvaH shAtahradam iva jyotiH prabhA maNDalam 
		udyayau 
tatra nAga phaNa utkShipta si.nhAsana niSheduShI samudra rashanA sAkShAt prAdurAsIt vasu.ndharA
	
sA sItAm a~Nkam Aropya bhartR^i praNihita IkShaNAm mA mA iti vyAharati eva tasmin pAtAlam abhyagAt
dharAyAm tasya sa.nrambham sItA pratyarpaNa aiShiNaH guruH vidhi balApekShI shamayAmAsa dhanvinaH
R^iShIn visR^ijya yaj~nya ante suhR^idaH ca puraskR^itAn rAmaH sItA gatam sneham nidadhe tat 
		apatyayoH 
yudhAjitasya sa.ndeshAt sa desham sindhu nAmakam dadau datta prabhAvAya bharatAya bhR^ita prajaH
bharataH tatra gandharvAn yudhi nirjitya kevalam Atodyam grAhayAmAsa samatyAjayat Ayudham
saH takSha puShkalau putrau rAjadhAnyoH tat AkhyayoH abhiShicya abhiSheka arhau rAma antikam 
		agAt punaH
a~Ngadam candraketum ca lakShmaNaH api Atmasa.nbhavau shAsanAt raghunAthasya cakre kArApatha 
		Ishvarau
iti Aropita putrAH te jananInAm janeshvarAH bhartR^i loka prapannAnAm nivApAn vidadhuH kramAt
upetya muni veShaH atha kAlaH provAca rAghavam rahaH sa.nvAdinau pashyet AvAm yaH tam tyajeH 
		iti
tatheti pratipannAya vivR^itAtmA nR^ipAya saH Acakhyau divam adhyAsva shAsanAt parameShThinaH
vidvAn api tayoH dvAHsthaH samayam lakShmaNaH abhinat bhItaH durvAsasaH shApAt rAma sa.ndarshana 
		arthinaH
sa gatvA sarayU tIram deha tyAgena yogavit cakAra avitathAm bhrAtuH pratij~nyAm pUrva janmanaH
tasmin Atma catur bhAge prA~k nAkam adhitasthuShi rAghavaH shithilam tasthau bhuvi dharmaH tripAt 
		iva
sthiradhIH saH ripu nAga a~Nkusham kusham kushAvatyAm niveshya sUktaiH satAm janita 
		ashru lavam lavam sharAvatyAm niveshya sa anujaH agni puraHsaraH pati vAtsalyAt gR^iha varjam ayodhyayA anvitaH 
		udak pratasthe
jagR^ihuH tasya citta-j~nyAH padavIm hari rAkShasAH kadamba mukula sthUlaiH abhivR^iShTAm prajA 
		ashrubhiH
upasthita vimAnena tena bhakta anukampinA cakre tridiva niHshreNiH sarayUH anuyAyinAm
yat go-pratara-kalpaH abhUt sa.nmardaH tatra majjatAm ataH tat AkhyayA tIrtham pAvanam bhuvi 
		paprathe
sa vibhuH vibudha a.nsheShu pratipanna Atma mUrtiShu satsu tri-dashI-bhUta-paurANAm svarga antaram 
		akalpayat 
nirvartya evam dasha-mukha-shiraH-Cheda-kAryam surANAm viShvaksenaH sva tanum avishat sarva 
		loka pratiShThAm la~NkA nAtham pavana-tanayam ca ubhayam sthApayitvA
		kIrti stambha dvayam iva girau dakShiNe ca uttare ca 
