

atha tasya vivAha kautukam lalitam bibhrata eva pArthivaH  vasudhAm api hasta 
gAminIm akarot indumatIm iva aparAm


duritaiH api kartum AtmasAt prayatante nR^ipa sUnavaH hi yat tat upasthitam agrahIt 
ajaH pituH Aj~nyA iti na bhoga tR^iShNayA


anvayam: nR^ipa sUnavaH yat duritaiH api AtmasAt kartum prayatante hi upasthitam 
tat ajaH pituH Aj~nyA iti agrahIt na bhoga tR^iShNayA


sa babhUva durAsadaH paraiH guruNA atharva vidA kR^ita kriyaH pavana agni samAgamaH 
hi ayam sahitam brahma yat astra tejasA


raghum eva nivR^itta yauvanam tam amanyanta nava Ishvaram prajAH sa hi tasya na 
kevalAm shriyam pratipede sakalAn guNAn api


adhikam shushubhe shubha.nyunA dvitayena dvayam eva sa.ngatam padam R^iddham ajena 
paitR^ikam vinayena asya navam ca yauvanam


8-6. dvayam eva= a pair of factors, 
alone; shubha.nyunA=blessed,
fortunate; dvitayena sa.ngatam=
with a second pair of factors, on intermingling; 
adhikam shushubhe= became excessively, charming - 
shone forth; [first pair 
is]; paitR^ikam R^iddham padam= 
ancestral, prosperous, status - hence kingdom; 
ajena= with Aja; asya 
navam yauvanam= his, youthful, age; 
vinayena ca = with his modest conduct.


sadayam bubhuje mahAbhujaH sahasA udvegam iyam vrajet iti acira upanatAm sa medinIm 
nava pANi grahaNAm vadhUmiva


aham eva mataH mahIpateH iti sarvaH prakR^itiShu acintayat udadheH iva nimnagA shateShu 
abhavat na asya vi +mAnanA kvacit


na kharaH na ca bhUyasA mR^iduH pavamAnaH pR^ithivI ruhAn iva  saH puraskR^ita 
madhyama kramaH namayAmAsa nR^ipAn anuddharan


atha vIkShya raghuH pratiShThitam prakR^itiShu Atmajam AtmavattayA viShayeShu vinAsha 
dharmasu tridivastheShu api niHspR^ihaH abhavat


guNavat suta ropita shriyaH pariNAmehi dilIpa va.nsha jAH padavIm taru valka vAsasAm 
prayatAH sa.nyaminAm prapedire


tam araNya samAshraya unmukham shirasA veShTana shobhinA sutaH pitaram praNipatya 
pAdayoH a+parityAgam ayAcataH AtmanaH


raghuH ashru mukhasya tasya tat kR^itavAn Ipsitam Atmaja priyaH  na tu sarpa 
iva tvacam punaH pratipede vyapavarjitAm shriyam


saH kila Ashramam antyam AshritaH nivasan avasathe purAt bahiH samupAsyata putra 
bhogyayA snuShayA iva vikR^itendriyaH shriyA 


prashama sthita npUrva pArthivam kulam abhyadyata nUtana Ishvaram nabhasA nibhR^ita 
indunA tulAm udita arkeNa samAruroha tat


yati pArthiva li~Nga dhAriNau dadR^ishAte raghuH rAghavau janaiH apavarga mahodaya 
arthayoH bhuvam a.nshau iva dharmayoH gatau


ajita adhigamAya mantribhiH yuyuje nIti vishAradaiH ajaH anupAyi pada upaprAptaye 
[upalabdhaye] raghuH AptaiH samiyAya yogibhiH


nR^ipatiH prakR^itIH avekShitum vyavahAra Asanam Adade yuvA paricetum upA.nshu dhAraNAm 
kusha pUtam pravayAH nR^ipatiH tu viShTaram


anayat prabhu shakti sampadA vasham ekaH nR^ipatIn anantarAn  aparaH praNidhAna 
yogyayA marutaH pa~nca sharIra gocarAn


akarot acira IshvaraH kShitau dviShad Arambha phalAni bhasmasAt itaraH dahane sva 
karmaNAm vavR^ite j~nAnamayena vahninA


paNa-bandha mukhAn guNAn ajaH ShaT upAyu~Nkta samIkShya tat phalam  raghuH 
api ajayat guNa trayam prakR^itistham sama loShTa kA~ncanaH


na navaH prabhuH Aphala udayAt sthira karmA virarAma karmaNaH na ca yoga vidheH 
nava+itaraH sthira dhIH AparamAtma darshanAt


iti shatruShu ca indriyeShu ca pratiShiddha prasareShu jAgratau prasitau udaya apavargayoH 
ubhayIm siddhim ubhau avApatuH


atha kAshcit ajavyapekShayA gamayitvA sama-darshanaH samAH tamasaH param Apat avyayam 
puruSham yoga samAdhinA raghuH


shruta deha visarjanaH pituHN ciram ashrUNi vimucya rAghavaH vidadhe vidhim asya 
naiShThikam yatibhiH sArdham an+agnim agnicit


akarot saH tat [tasya] urdhva-daihikam pitR^i bhaktyA pitR^i-kArya-kalpa-vit na 
hi tena pathA tanu tyajaH tanaya avarjita piNDa kA~NkShiNaH


saH parArdhya gateH ashocyatAm pituH uddishya sat-artha-vedibhiH  shamita AdhiH 
adhijya kArmukaH kR^itavAn a-prati-shAsanam jagat


kShitiH indumatI ca bhAminI patim AsAdya tam agrya pauruSham prathamA bahu ratna 
sUH abhUt aparA vIram ajIjanat sutam


dasha rashmi shata upama dyutim yashasA dikShu dashasu api shrutam dasha pUrva ratham 
yam AkhyayA dasha-kaNTha-ari-gurum viduH budhAH


anvaya: dasha-rashmi-shata upama dyutim yashasA dashasu api dikShu shrutam; dasha-kaNTha-ari-gurum 
yam AkhyayA dasha pUrva ratham budhAH viduH [tam indumatI ajIjanat]


R^iShi deva gaNa svadhA-bhujAm shruta yAga prasavaiH sa pArthivaH anR^iNatvam upeyivAn 
babhau paridheH mukta iva uShNa dIdhitiH


balam Arta bhaya upashAntaye viduShAm satkR^itaye bahu shrutam vasu tasya vibhoH 
na kevalam guNavattA api para prayojanA 


sa kadAcit avekShita prajaH saha devyA vijahAra suprajAH nagara upavane shacI-sakhaH 
marutAm pAlayita iva nandane


atha rodhasi dakShiNa udadheH shrita gokarNa niketam Ishvaram upavINayitum yayau 
raveH udaya AvR^itti pathena nAradaH


kusumaiH grathitAm a+pArthivaiH srajam Atodya-shiraH-niveshitAm aharat kila tasya 
vegavAn adhivAsa spR^ihayA iva mArutaH


bhramaraiH kusuma anusAribhiH parikIrNA parivAdinI muneH dadR^ishe pavana avalepa 
jam sR^ijatI bAShpam iva a~njanA vilam


abhibhUya vibhUtim ArtavIm madhu gandha atishayena vIrudhAm nR^ipateH amara srak 
Apa sA dayita uru stana koTi susthitIm


kShaNa mAtrasakhIm sujAtayoH stanayoH tAm avalokya vihvalA nimimIla nara uttama 
priyA hR^ita candrA tamasA eva kaumudI


vapuShA karaNa ujjhitena sA nipatantI patim api apAtayat nanu taila niSheka bindunA 
saha dIpArciH upaiti medinIm


ubhayoH api pArshva vartinAm tumulena Arta raveNa vejitAH vihagAH kamala-AkarAlayAH 
sama duHkhA iva tatra cukrushuH


nR^ipateH vyajanAdibhiH tamaH nunude sA tu tathaiva sa.nsthitA pratikAra vidhAnam 
AyuShaH sati sheShe hi phalAya kalpate


pratiyojayitavya vallakI samavasthAm atha sattva viplavAt sa ninAya nitAnta vatsalaH 
parigR^ihya ucitam a~Nkam a~NganAm


patiH a~Nka
niShaNNayA tayA karaNAa apAya vibhinna varNayA samalakShyata bibhrat AvilAm 
mR^iga lekham uShasi iva candramAH


vilalApa sa bAShpa gadgadam sahajAm api apahAya dhIratAm abhitaptam ayaH api mArdavam 
bhajate kaiva kathA sharIriShu


kusumAni api gAtra sa.ngamAt prabhavanti AyuH apohitum yadi na bhaviShyati hanta 
sAdhanam kim iva anyat prahariShyataH vidheH 


athavA mR^idu vastu hi.nsitum mR^idunaiva Arabhate praja-antakaH  hima seka 
vipattiH atra me nalinI pUrva nidarshanam matA


srak iyam yadi jIvita apahA hR^idaye kim nihitA na hanti mAm viSham api amR^itam 
kvacit bhavet amR^itam vA viSham Ishvara icChayA


athavA mama bhAgya viplavAt ashaniH kalpita eva vedhasA yat anena taruH na pAtitaH 
kShapitA tat viTapa AshritA latA


kR^itavatI asi na avadhIraNAm aparAddhe.api yadA ciram mayi katham ekapade nirAgasam 
janam abhAShyam imam na manyase


dhruvam asmi shaThaH shucismite viditaH kaitava vatsalaH tava paralokam asa.nnivR^ittaye 
yat anApR^icChya gatAsi mAm itaH


dayitAm yadi tAvat anvagAt vinivR^ittam kim idam tayA vinA sahatAm hata jIvitam 
mama prabalAm AtmakR^itena vedanAm


surata shrama sa.nbhR^itaH mukhe dhriyate sveda lava udgamaH api te atha ca astamitA 
tvam AtmanA dhik imAm dehabhR^itAm a+sAratAm


manasApi na vipriyam mayA kR^ita pUrvam tava kim jahAsi mAm nanu shabda patiH kShiteH 
aham tvayi me bhAva nibandhanA ratiH


kusuma utkhacitAn valI bhR^itaH calayan bhR^i~Nga rucaH tava alakAn karabhoru karoti 
mArutaH tvat upAvartana sha~Nki me manaH


tat apohitum arhasi priye pratibodhena viShAdam Ashu me jvalitena guhA gatam tamaH 
tuhina adreH iva naktam oShadhiH


idam ucChvasita alakam mukham tava vishrAnta katham dunoti mAm nishi suptam iva 
eka pa~Nkajam virata abhyantara ShaTpada svanam


shashinam punaH eti sharvarI dayitA dvandva caram patatriNam punaH eti iti tau viraha 
antara kShamau katham atyanta gatA na mAm daheH


nava pallava sa.nstare api te mR^idu dUyeta yat a~Ngam arpitam tadidam viShahiShyate 
katham vada vAmoru cita adhirohaNam


iyam apratibodha shAyinIm rashanA tvAm prathamA rahaH sakhI gati vibhrama sAda nIravA 
na shucA na anu mR^ita iva lakShyate


kalam anya bhR^itAsu bhAsitam kala ha.nsIShu madAlasam gatam pR^iShatIShu vilolam 
IkShitam pavana AdhUta latAsu vibhramAH tridiva utsukayA api avekShya mAm nihitAH 
satyam amI guNAH tvayA virahe tava me guru vyatham hR^idayam na tu avalambitum kShamAH


mithunam parikalpitam tvayA sahakAraH phalinI ca nanu imau avidhAya vivAha satkriyAm 
anayoH gamyata iti asA.npratam


kusumam kR^ita dohadaH tvayA yat ashokaH ayam udIrayiShyati alaka AbharaNam katham 
nu tat tava neShyAmi nivApa mAlyatAm


smaratA iva sa-shabda-nUpuram caraNa anugraham anya durlabham amunA kusuma ashru 
varShiNA tvam ashokena sugAtri shocyase


tava niHshvasita anukAribhiH bakulaiH ardhacitAm samam mayA asamApya vilAsa mekhalAm 
kim idam kinnara-kaNThi supyate 


sama duHkha sukhaH sakhI janaH pratipat candra nibho.ayam AtmajaH aham eka rasaH 
tathApi te vyavasAyaH pratipatti niShThuraH


dhR^itiH astam itA ratiH cyutA viratam geyam R^ituH nirutsavaH gatam AbharaNa prayojanam 
parishUnyam shayanIyam adya me


gR^ihiNI sacivaH sakhI mithaH priya shiShyA lalite kalA vidhau  karuNA vimukhena 
mR^ityunA haratA tvAm vada kim na me hR^itam


madira akShi mat Anana arpitam madhu pItvA rasavat katham nu me anupAsyasi bAShpat 
UShitam paraloka upanatam jala a~njalim


vibhave api sati tvayA vinA sukham etAvat ajasya gaNyatAm ahR^itasya vilobhana antaraiH 
mama sarve viShayAH tvat AshrayAH


vilapan iti kosala adhipaH karuNArtha grathitam priyAm prati akarot pR^ithivI-ruhAn 
api sruta-shAkhA-rasa-bAShpa-dUShitAn


atha tasya katha.ncit a~NkataH svajanaH tAm apanIya sundarIm visasarja tat antya 
maNDanAm analAya aguru chandana edhase


pramadAm anu sa.nsthitaH shucA nR^ipatiH san iti vAcya darshanAt na cakAra sharIram 
agnisAt saha devyA na tu jIvita AshayA


atha tena dasha AhataH pare guNa sheShAm upadishya bhAminIm viduShA vidhayaH mahA 
ardhayaH pura eva upavane samApitAH


sa vivesha purIm tayA vinA kShaNadApAyashashA~NkadarshanaH parivAhamivAvalokayansvashucaH 
pauravadhUmukhAshruShu


atha tam savanAya dIkShitaH praNidhAnAt guruH Ashrama sthitaH abhiSha~Nga jaDam 
vija~nnyivAn iti shiShyeNa kila anvabodhayat


asamApta vidhiH yataH muniH tava vidvAn api tApa kAraNam na bhavantam upasthitaH 
svayam prakR^itau sthApayitum pathaH cyutam


mayi tasya suvR^itta vartate laghu sa.ndesha padA sarasvatI shruNu vishruta-sattva-sAra 
tAm hR^idi ca enAm upadhAtum arhasi


puruShasya padeShu a+janmanaH sam+atItam ca bhavaH ca bhAvi ca sa hi niShpratighena 
cakShuShA tritayam j~nAnamayena pashyati


carataH kila dushcaram tapaH tR^iNabindoH parisha~NkitaH purA prajighAya samAdhi 
bhedinIm hariH asmai hariNIm sura a~NganAm


sa tapaH pratibandha manyunA pramukha AviShkR^ita cAru vibhramam ashapat bhava mAnuShI 
iti tAm shama velA pralaya UrmiNA bhuvi


bhagavan paravAn ayam janaH pratikUla Acaritam kShamasva me iti ca upanatAm kShiti 
spR^isham kR^itavAn Asura puShpa darshanAt


krathakaishika va.nsha sa.nbhavA tava bhUtvA mahiShI cirAya sA  upalabdhavatI 
divaH cyutam vivashA shApa nivR^itti kAraNam


tat alam tat apAya cintayA vipat utpatti matAm upasthitA vasudhA iyam avekShyatAm 
tvayA vasumatyA hi nR^ipAH kalatriNaH


udaye mada vAcyam ujjhatA shrutam AviShkR^itam AtmavattvayA manasaH tat upasthite 
jvare punaH aklIbatayA prakAshyatAm


rudatA kuta eva sA punaH bhavatA na anumR^itA api labhyate paraloka juShAam sva 
karmabhiH gatayaH bhinna pathA hi dehinAm


apa shoka manAH kuTumbinIm anugR^ihNIShva nivApadattibhiH svajanAshru kilAa ati 
sa.ntatam dahati pretam iti pracakShate


maraNam prakR^itiH sharIriNAm vikR^itiH jIvitam uchyate budhaiH kShaNam api avatiShThate 
shvasan yadi jantuH nanu lAbhavAn asau


avagacChati mUDha cetanaH priya nAsham hR^idi shalyam arpitam sthiradhIH tu tadeva 
manyate kushala dvAratayA samuddhR^itam


sva sharIrasharIriNau api shruta sa.nyoga viparyayau yadA virahaH kim iva anutApayet 
vada bAhyaiH viShayaiH vipashcitam


na pR^ithak janavat shuchaH vasham vashinAm uttama gantum arhasi druma sAnumatAm 
kim antaram yadi vAyau dvitaye api te calAH


sa tatha iti vinetuH udAra mateH pratigR^Ihya vacaH visasarja munim tat alabdha-padam 
hR^idi shoka ghane pratiyAtam iva antikam asya guroH


tena aShTau parigamitAH samAH katha.ncit bAlatvAt avitatha sUnR^itena sUnoH  
sAdR^ishya pratikR^iti darshanaiH priyAyAH svapneShu kShaNika samAgama utsavaiH 
ca


tasya prasahya hR^idayam kila shoka sha~NkuH plakSha praroha iva saudha talam bibheda
prANa anta hetum api tam bhiShajAm asAdhyam lAbham priya anugamane tvarayA sa mene


samyak vinItam atha varma haram kumAram Adishya rakShaNa vidhau vidhivat prajAnAm 
roga upasR^iShTa tanu durvasatim mumukShuH prAyopaveshana matiH nR^ipatiH babhUva


tIrthe toya vyatikarabhave jahnu-kanyA sarayvoH deha tyAgAt amara gaNanA lekhyam 
AsAdya sadyaH pUrva AkArAt adhika tara rucA sa.ngataH san kAntayA asau lIlAgAreShu 
aramata punaH nandana abhyantareShu
