

atha upayantraa sadR^isheNa yuktaam skandena saakShaat iva devasenaam  svasaaram 
aadaaya vidarbha naathaH pura pravesha abhimukho babhuuva


   senaa niveshaan pR^ithivii-kShitaH api jagmuH vibhaata graha manda 
bhaasaH  bhojyaa.n prati vyartha manorathatvaat ruupeShu vesheShu ca saabhyasuuyaa


saa.nnidhya yogaat kila tatra shacyaaH svaya.m vara kShobha kR^itaam abhaavaH kaakutstham 
uddishya sa-matsaraH api shashaama tena kShiti-paala-lokaH


taavat prakiirNa abhinava upacaaram indra aayudha dyotita toraNaa~Nkam varaH sa 
vadhvaa saha raaja maargam praapa dhvaja cChaaya nivaarita uShNam


tataH tat aalokana tatparaaNaam saudheShu caamiikara jaalavatsu  babhuuvuH 
ittham pura sundariiNaam tyakta anya kaaryaaNi viceShTitaani


aaloka maargam sahasaa vrajantyaa kayaacit udveShTana vaanta maalyaH baddhum na 
sambhaavita eva taavat kareNa ruddhaH api ca kesha paashaH


prasaadhika aalambitam agra paadam aakShipya kaacit drava raagam eva utsR^iShTa 
liilaa gatiH aagavaakShaat alaktaka a~Nkaam padaviim tataana


vilocanam dakShiNam a~njanena sa.mbhaavya tat va~ncita vaama netraa tathaiva vaata 
ayana sa.nnikarSham yayau shalaakaam aparaa vahantii


jaala antara preShita dR^iShTiH anyaa prasthaana bhinnaam na babandha niiviim naabhi 
praviShTa aabharaNa prabhena hastena tasthau avavalambya vaasaH


ardha a~ncitaa satvaram utthitaayaaH pade pade durnimite galantii kasyaashcit aasiit 
rashanaa tadaaniim a~NguShTha muula arpita suutra sheShaa


taasaam mukhaiH aasava gandha garbhaiH vyaapta antaraaH saandra kutuuhalaanaam  
vilola netra bhramaraiH gavaakShaaH sahasra patra aabharaNaa iva aasan


taa raaghavam dR^iShTibhiH aapibantyaH naaryaH na jagmuH viShayaantaraaNi tathaa 
hi sheSha indriya vR^ittiH aasaam sarvaatmanaa cakShuH iva praviShTaa


sthaane vR^itaa bhuupatibhiH parokShaiH svaya.nvaram saadhum ma.nsta bhojyaa padma 
iva naaraayaNam anyathaa asau labheta kaantam katham aatmatulyam


paraspareNa spR^ihaNiiya shobham na cet idam dvandvam ayojayiShyat asmin dvaye ruupa 
vidhaana yatnaH patyuH prajaanaam vitathaH abhaviShyat


rati smarau nuunam imau abhuutaam raaj~naam sahasreShu tathaa hi baalaa gataa iyam 
aatma pratiruupam eva manaH hi janmaantara sa.ngati j~nam


 iti udgataaH paura vadhuu mukhebhyaH shR^iNvan kathaaH shrotra sukhaaH kumaaraH 
udbhaasitam ma~Ngala sa.mvidhaabhiH sa.nbandhinaH sadma samaasasaada


tataH avatiirya aashu kareNukaayaaH sa kaama ruupeshvara datta hastaH  vaidarbha 
nirdiShTam athaH vivesha naarii manaansi iva catuShkam antaH


mahaarha simhaasana sa.nsthitaH asau sa ratnam arghyam madhu parka mishram bhoja 
upaniitam ca dukuula yugmam jagraaha saardham vanitaa kaTaakShaiH


dukuula vaasaaH sa vadhuu samiipam ninye viniitaiH avarodha rakShaiH  velaa 
sakaasham sphuTa phena raajiH navaiH udanvaan iva candra paadaiH


tatra arcitaH bhoja pateH purodhaa hutvaa agnim aajyaadibhiH agni kalpaH tam eva 
ca aadhaaya vivaaha saakShye vadhuu varau sa.ngamayaa.n cakaara


hastena hastam parigR^ihya vadhvaaH sa raaja suunuH sutaraam cakaase anantara ashoka 
lataa pravaalam praapya iva cuutaH pratipallavena


aasiit varaH kaNTakita prakoShThaH svinna a~NguliH samvavR^ite kumaarii tasmin dvaye 
tatkShaNam aatma vR^ittiH samam vibhaktaa iva manobhavena


tayoH apaa~Nga pratisaaritaani kriyaa samaapatti nivartitaani  hrii 
yantraNaam aanashire manoj~naam anyonya lolaani vilocanaani


pradakShiNa prakramaNaat kR^ishaanoH ut+arciShaH tat mithunam cakaashe  meroH 
upaanteShu iva vartamaanam anyonya sa.nsaktam ahaH triyaamam


nitamba gurvii guruNaa prayuktaa vadhuuH vidhaatR^i pratimena tena  cakaara 
saa matta cakora netraa lajjaavatii laaja visargam agnau


haviH shamii pallava laaja gandhii puNyaH kR^ishaanoH udiyaaya dhuumaH  kapola 
sa.nsarpi shikhaH sa tasyaaH muhuurta karNa utpalataam prapede


tat a~njana kleda samaakula akSham pramlaana biija a~Nkura karNa puuram  vadhuu 
mukham paaTala gandha lekham aacaara dhuuma grahaNaat babhuuva


tau snaatakaiH bandhumataa ca raaj~naa pura.ndhribhiH ca kramashaH prayuktam  
kanyaa kumaarau kanaka aasana sthau aardra akShata aaropaNam anvabhuutaam


iti svasuH bhoja kula pradiipaH sa.npaadya paaNigrahaNam sa raajaa  mahiipatiinaam 
pR^ithak arhaNaartham samaadidesha adhikR^itaan adhishriiH


li~NgaiH mudaH sa.nvR^ita vikriyaaH te hradaaH prasannaa iva guuDha nakraaH [sthitA] 
vaidarbham aamantrya yayuH tadiiyaam pratyarpya puujaam upadaaChalena


sa raaja lokaH kR^ita puurva sa.nvit aarambha siddhau samaya upalabhyam  aadaasyamaanaH 
pramadaamiSham tat aavR^itya panthaanam ajasya tasthau


bhartaa api taavat krathakaishikaanaam anuShThita anantara jaa vivaahaH sattva anuruupa 
aaharaNii kR^ita shriiH praasthaapayat raaghavam anvagaat ca


tisraH tri loka prathitena saardham ajena maarge vasatiiH uShitvaa tasmaat apaavartata 
kuNDina iishaH parvaat yaye soma iva uShNa rashmeH


tam udvahantam pathi bhoja kanyaam rurodha raajanya gaNa sa dR^iptaH  bali 
pradiShTaam shriyam aadadaanam traivikramam paadam iva indra shatruH


tasyaaH sa rakShaartham analpayodham aadishya pitryam sacivam kumaaraH pratyagrahiit 
paarthiva vaahiniim taam bhaagiirathiim shoNa iva uttara~NgaH


pattiH padaatim rathinam ratha iishaH tura.nga saadii turaga adhiruuDham yantaa 
gajasya abhyapatat gajastham tulya pratidvandvi babhuuva yuddham


nadatsu tuuryeShu a+vi+bhaavya vaacaH na udiirayanti sma kula upadeshaan baaNa akSharaiH 
eva parasparasya naama urjitam caapa bhR^itaH shasha.nsuH


utthaapitaH sa.nyati reNuH ashvaiH saandrii kR^itaH syandana va.nsha cakraiH vistaaritaH 
ku~njara karNa taalaiH netra krameNa uparurodha suuryam


matsya dhvajaa vaayu vashaat vidiirNaiH mukhaiH pravR^iddha dhvajinii rajaa.nsi 
babhuH pibantaH paramaartha matsyaaH paryaa vilaani iva nava udakaani


rathaH rath aa~Nga dhvaninaa vijaj~ne vilola ghaNTaa kvaNitena naagaH sva bhartu 
naama grahaNaat babhuuva saandre rajasi aatma para avabodhaH


aavR^iNvataH locana maargam aajau rajaH andhakaarasya vijR^imbhitasya  shastra 
kShata ashva dviipa viira janmaa baala aruNaH abhuut rudhira pravaahaH ||


 sa cChinna muulaH kShatajena reNuH tasya upariShTaat pavana apadhuutaH  a~Ngaara 
sheShasya hutaashanasya puurva utthitaH dhuuma iva ababhaase ||


prahaara muurcCha apagame rathasthaa yantR^In upaalabhya nivartita ashvaan  
yaiH saaditaa lakShita puurva ketuun taan eva sa amarShatayaa nijaghnuH


api ardha maarge para baaNa luunaa dhanur bhR^itaam hasta vataam pR^iShatkaaH sa.npraapuH 
eva atma java anuvR^ittyaa puurvaardha bhaagaiH phalibhiH sharavyam


aadhoraNaanaam gaja sa.nnipaate shiraa.nsi chakraiH nishitaiH kShura agraiH  
hR^itaani api shyena nakha agra koTi vyaasakta keshaani chireNa petuH


 puurvam prahartaa na jaghaana bhuuyaH prati-prahaara a+kShamam ashva-saadii tura.ngama 
skandha niShaNNa deham prati aa-shvasantam ripum aacakaa~NkSha


tanu tyajaam varma bhR^itaam vi-koshai bR^ihatsu danteShu asibhiH patadbhiH udyantam 
agnim shamayaa.n babhuuvuH gajaa vivignaaH kara shiikareNa


shilii-mukha utkR^itta shiraH phala aaDhyaa chyutaiH shirastraiH caShakottara iva 
raNa kShitiH shoNita madya kulyaa raraaja mR^ityoH iva paanabhuumiH


upaantayoH niShkuShitam viha.ngaiH aakShipya tebhyaH pishita priyaa api  keyuura 
koTi kShata taalu deshaa shivaa bhuja cChedam apaacakaara


kashcit dviShat khaDga hR^ita uttama a~NgaH sadyaH vimaana prabhutaam upetya vaamaa~Nga 
sa.nsakta suraa~NganaH svam nR^ityat kabandham samare dadarsha


anyonya suuta unmathanaat abhuutaam tau eva suutau rathinau ca kaucit vyashvau gadaa 
vyaayata sa.nprahaarau bhagna aayudhau baahu vimarda niShThau


paraspareNa kShatayoH prahartroH utkraanta vaayvoH sama kaalameva amartyabhaave 
api kayoshcit aasiit eka apsaraH praarthitayoH vivaadaH


vyuuhau ubhau tau itaretarasmaat bha~Ngam jayam ca apatuH avyavastham  pashcaat 
puraH maarutayoH pravR^iddhau paryaaya vR^itya iva mahaa arNava uurmii


pareNa bhagne api bale mahaujaa yayau ajaH prati ari sainyam eva dhuumaH nivartyeta 
samiiraNena yataH tu kakShaH tataH eva vahniH


rathii niSha~Ngii kavacii dhanuShmaan dR^iptaH sa raajanyakam ekaviiraH nivaarayaamaasa 
mahaa varaahaH kalpa kShayod vR^ittam iva arNava ambhaH


sa dakShiNam tuuNa mukhena vaamam vyaapaarayan hastam alakShyata ajau aakarNa kR^iShTaa 
sakR^id asya yoddhuH maurvii iva baaNaan suShuve ripu-ghnaan


sa roSha daShTa adhika lohita oShThaiH vyakta uurdhva rekhaa bhR^ikuTiiH vahadbhiH  
tastaara gaam bhalla nikR^itta kaNThaiH huu.n-kaara garbhaiH dviShataam shirobhiH


sarvaiH bala a~NgaiH dvirada pradhaanaiH sarva aayudhaiH ka~NkaTa bhedibhiH ca  
sarva prayatnena ca bhuumipaalaaH tasmin prajahruH yudhi sarva eva


saH astra vrajaiH Channa rathaH pareShaam dhvaja agra maatreNa babhuuva lakShyaH 
niihaara magnaH dina puurva bhaagaH ki.ncit prakaashena vivasvata iva


priya.nvadaat praaptam asau kumaaraH praayu~Nkta raajasu adhiraaja suunuH gaandharvam 
astram kusuma-astra-kaantaH prasvaapanam svapna nivR^itta laulyaH


tataH dhanuH karShaNa muuDha hastam eka a.nsa paryasta shirastra jaalam tasthau 
dhvaja stambha niShaNNa deham nidraa vidheyam nara deva sainyam


tataH priya upaatta rase adhara oShThe niveshya dadhmau jalajam kumaaraH tena sva 
hasta aarjitam ekaviiraH piban yashaH muurtam iva ababhaase


sha~Nkha svana abhidnyatayaa nivR^ittaaH tam sannashatrum dadR^ishuH sva yodhaaH  
nimiilitaanaam iva pa~Nkajaanaam madhye sphuranta.m pratimaa shashaa~Nkam


sa shoNitaiH tena shiliimukhaagraiH nikShepitaaH ketuShu paarthivaanaam yasho hR^itam 
sa.nprati raaghaveNa na jiivitam vaH kR^ipayeti varNaaH


sa caapa koTii nihita eka baahuH shirastra niShkarShaNa bhinna mauliH lalaaTa baddha 
shrama vaari binduH bhiitaam priyaam etya vacaH babhaaShe


itaH paraan arbhaka haarya shastraan vaidarbhi pashya anumataa mayaa asi  eva.n 
vidhena ahava ceShTitena tvam praarthyase hasta gataa mama ebhiH


tasyaaH pratidvandvi bhavaat viShaadaat sadyaH vimuktam mukham aababhaase niHshvaasa 
baaShpa apagamaat prapannaH prasaadam aatmiiyam iva aatma darshaH


hR^iShTaa api saa hrii vijitaa na saakShaat vaagbhiH sakhiinaam priyam abhyanandat 
sthalii nava ambhaH pR^iShata abhivR^iShTaa mayuura kekaabhiH iva abhra bR^indam


iti shirasi sa vaamam paadam aadhaaya raaj~nyaam udavahat anavadyaam taam avadyaat 
apetaH ratha turaga rajobhiH tasya ruukSha alaka agraa samara vijayalakShmiiH saa 
eva muurtaa babhuuva


prathama parigata arthaH tam raghuH sa.nnivR^itta.n vijayinam abhinandya shlaaghya 
jaayaa sametam tat upahita kuTumbaH shaanti maarga utsukaH aabhuut na hi sati kuladhurye 
suurya va.nshyaa gR^ihaaya
