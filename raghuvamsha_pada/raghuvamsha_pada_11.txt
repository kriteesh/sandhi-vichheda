kaushikena saH kila kShitIshvaraH rAmam adhvara vighAta shAntaye kAka- pakSha- dharam etya yAcitaH 
	tejasAm hi na vayaH samIkShyate
kR^icChra labdham api labdha varNa bhAk tam didesha munaye sa lakShmaNam api asupraNayinAm raghoH 
	kule na vyahanyata kadAcit arthitA 
yAvat Adishati pArthivaH tayoH nirgamAya pura mArga sa.nskriyAm tAvat Ashu vidadhe marut-sakhaiH 
	sA sa puShpa jala varShibhiH ghanaiH
tau nidesha karaNa udyatau pituH dhanvinau caraNayoH nipetatuH bhUpateH api tayoH pravatsyatoH namrayoH 
	upari bAShpa bindavaH 
tau pituH nayana-jena vAriNA ki.ncit ukShita shikhaNDakau ubhau dhanvinau tam R^iShim anvagacChatAm 
	paura dR^iShTi kR^ita mArga toraNau 
lakShmaNa anucaram eva rAghavam netum aicChat R^iShiH iti asau nR^ipaH AshiSham prayuyuje na vAhinIm sA hi rakShaNa vidhau 
tayoH kShamA

mAtR^i varga caraNa spR^ishau muneH tau prapadya padavIm mahaujasaH rejatuH gati vashAt pravartinau bhAskarasya madhu mAdhavau 
iva
vIci lola bhujayoH tayoH gatam shaishavAt capalam api ashobhata tooyada Agame iva uddhya bhidyayoH 
	nAmadheya sadR^isham viceShTitam
tau bala atibalayoH prabhAvataH vidyayoH pathi muni pradiShTayoH mamlatuH na maNi kuTTima ucitau 
	mAtR^i pArshva parivartinau iva 
pUrva vR^itta kathitaiH purA-vidaH sa anujaH pitR^i sakhasya rAghavaH uhyamAna iva vAhana ucitaH 
	pAda cAram api na vyabhAvayat 
tau sarA.nsi rasavadbhiH ambubhiH kUjitaiH shruti sukhaiH patatriNaH vAyavaH surabhi puShpa reNubhiH 
	ChAyayA ca jaladAH siShevire 
na ambhasAm kamala shobhinAm tathA shAkhinAm ca na parishrama cChidAm darshanena laghunA yathA tayoH 
	prItim ApuH ubhayoH tapasvinaH
sthANu dagdha vapuShaH tapovanam prApya dAsharathiH Atta kArmukaH vigraheNa madanasya cAruNA saH 
	abhavat pratinidhiH na karmaNA 
tau suketu sutayA khilI-kR^ite kaushikAt vidita shApayA pathi ninyatuH sthalaniveshita aTanI lIlayA 
	iva dhanuShI adhijyatAm 
jyA ninAdam atha gR^ihNatI tayoH prAdurAsa bahula kShapA ChaviH tADakA cala kapAla kuNDalA kAlikA 
	iva nibiDA balAkinI 
tIvra vega dhuta mArga vR^ikShayA pretacIvara vasA svana ugrayA abhyabhAvi bharata agrajaH tayA 
	vAtyayA iva pitR^i-kAnana utthayA 
udyat eka bhuja yaShTim AyatIm shroNi lambi puruSha Antra mekhalAm tAm vilokya vanitA vadhe ghR^iNAm 
	patriNA saha mumoca rAghavaH 
yat cakAra vivaram shilA ghane tADaka urasi saH rAma sAyakaH a+praviShTa viShayasya rakShasAm dvAratAm 
	agamat antakasya tat 
bANa bhinna hR^idayA nipetuShI sA sva kAnana bhuvam na kevalAm viShTapa traya parAjaya sthirAm rAvaNa 
	shriyam api vyakampayat 
rAma manmatha shareNa tADitA duHsahena hR^idaye nishAcarI gandhavat rudhira candana ukShitA jIvita-Isha 
	vasatim jagAma sA 
nairR^ita-ghnam atha mantravat muneH prApat astram avadAna toShitAt jyotiH indhana nipAti bhAskarAt 
	sUryakAntaH iva tADaka antakaH 
vAmana Ashrama padam tataH param pAvanam shrutam R^iSheH upeyivAn unmanAH prathama janma ceShTitAni 
	a+smaran api babhUva rAghavaH
AsasAda muniH AtmanaH tataH shiShya varga parikalpita arhaNam baddha pallava puTa a~njali drumam 
	darshana unmukha mR^igam tapovanam 
tatra dIkShitam R^iShim rarakShatuH vighnataH dasharatha Atmajau sharaiH lokam andha-tamasAt krama 
	uditau rashmibhiH shashi divAkarAviva 
vIkShya vedim atha rakta bindubhiH bandhu-jIva pR^ithubhiH pradUShitAm sa.nbhramaH abhavat apoDha 
	karmaNAm R^itvijAm cyuta vika~Nkata srucAm 
unmukhaH sapadi lakShamaNa agrajaH bANam Ashraya mukhAt samuddharan
	rakShasAm balam apashyat ambare gR^idhra pakSha pavana Irita dhvajam 
tatra yau adhipatI makha dviShAm tau sharavyam akarot saH na itarAn kim mahA uraga visarpi vikramaH 
	rAjileShu garuDaH pravartate 
saH astram ugra javam astra-kovidaH sa.ndadhe dhanuShi vAyu daivatam tena shaila gurum api apAtayat 
	pANDu patram iva tADakA sutam 
yaH subAhuH iti rAkShasaH aparaH tatra tatra visasarpa mAyayA tam kShura prashakalI kR^itam kR^itI 
	patriNAm vyabhajat AshramAt bahiH 
iti apAsta makha vighnayoH tayoH sA.nyugInam abhinandya vikramam R^itvijaH kulapateH yathA kramam 
	vAgyatasya niravartayan kriyAH
tau praNAma cala kAka-pakShakau bhrAtarau avabhR^itha AplutaH muniH AshiShAm anupadam sam-aspR^ishat 
	darbha pATala talena pANinA 
tam nyamantrayata sa.nbhR^ita kratuH maithilaH sa mithilAm vrajan vashI rAghavau api ninAya bibhratau 
	tat dhanuH shravaNa jam kutUhalam
taiH shiveShu vasatiH gata adhvabhiH sAyam Ashrama taruShu agR^ihyata yeShu dIrgha tapasaH parigrahaH 
	vAsava kShaNa kalatratAm yayau
pratyapadyata cirAya yat punaH cAru gautama vadhUH shilAmayI svam vapuH sa kila kilbiSha cChidAm 
	rAma pAda rajasAm anugrahaH 
rAghava anvitam upasthitam munim tam nishamya janakaH janeshvaraH artha kAma sahitam saparyayA deha 
	baddham iva dharmam abhyagAt 
tau videha nagarI nivAsinAm gAm gatau iva divaH punarvasU manyate sma pibatAm vilocanaiH pakShma 
	pAtam api va~ncanAm manaH 
yUpavati avasite kriyA vidhau kAlavit kushika va.nsha vardhanaH rAmam iShu-vasana darshana utsukam 
	maithilAya kathayA.n babhUva saH
asya vIkShya lalitam vapuH shishoH pArthivaH prathita va.nsha janmanaH svam vicintya ca dhanuH 
	dur+A+namam pIDitaH duhitR^i shulka sa.nsthayA 
abravIt ca bhagavan mata~NgajaiH yat bR^ihadbhiH api karma duShkaram tatra na aham anumantum utsahe 
	moghavR^itti kalabhasya ceShTitam 
hrepitA hi bahavo nareshvarAH tena tAta dhanuShA dhanurbhR^itaH jyA nighAta kaThina tvacaH bhujAn 
	svAn vidhUya dhik iti pratasthire 
pratyuvAca tam R^iShiH nishamyatAm sArataH ayam athavA girA kR^itam cApa eva bhavataH bhaviShyati 
	vyakta shaktiH ashaniH girau iva
evam Apta vacanAt saH pauruSham kAka-pakShaka dhare api rAghave shraddadhe tridashagopa-mAtrake 
	dAha shaktim iva kR^iShNa vartmani 
vyAdidesha gaNashaH atha pArshvagAn kArmuka abhiharaNAya maithilaH taijasasya dhanuShaH pravR^ittaye 
	toyadAn iva sahasra-locanaH 
tat prasupta bhujaga-indra bhIShaNam vIkShya dAsharathiH Adade dhanuH vidruta kratu mR^iga anusAriNam 
	yena bANam asR^ijat vR^iSha-dhvajaH 
Atatajyam akarot saH sa.nsadA vismaya stimita netram IkShitaH shaila sAram api na ati yatnataH puShpa 
	cApam iva peshalam smaraH 
bhajyamAnam atimAtra karShaNAt tena vajra paruSha svanam dhanuH bhArgavAya dR^iDha manyave punaH 
	kShatram udyatam iva nyavedayat 
maithilaH sapadi satya sa.ngaraH rAghavAya tanayAm ayonijAm sa.nnidhau dyutimataH taponidheH agni 
	sAkShika iva atisR^iShTavAn
prAhiNot ca mahitam mahAdyutiH kosala adhipataye purodhasam bhR^ityabhAvi duhituH parigrahAt dishyatAm 
	kulam idam nimeH iti
anviyeSha sadR^ishIm sa ca snuShAm prApa ca enam anukUlavAk dvijaH sadya eva sukR^itAm hi pacyate 
	kalpa-vR^ikSha phala dharmi kA~NkShitam
tasya kalpita puraskriyA vidheH shushruvAn vacanam agra-janmanaH uccacAla balabhit-sakhaH vashI 
	sainya reNu muShita arka dIdhitiH
AsasAda mithilAm sa veShTayan pIDita upavana pAdapAm balaiH prIti rodham asahiShTa sA purI strI 
	iva kAnta paribhogam Ayatam
tau sametya samaye sthitau ubhau bhUpatI varuNa vAsava upamau kanyakA tanaya kautuka kriyAm sva 
	prabhAva sadR^ishIm vitenatuH
pArthivIm udavahat raghu-udvahaH lakShmaNaH tat anujAm atha UrmilAm yau tayoH avarajau varaujasau 
	tau kushadhvaja sute sumadhyame
te caturtha sahitAH trayaH babhuH sUnavaH nava vadhU parigrahAH sAma dAnavidhi bheda nigrahAH siddhimanta 
	iva tasya bhUpateH
tAH narAdhipa sutA nR^ipa AtmajaiH te ca tAbhiH agaman kR^itArthatAm saH abhavat vara vadhU samAgamaH 
	pratyaya prakR^iti yoga sa.nnibhaH
evam Atta ratiH Atmasa.nbhavA.n tAn niveshya caturaH api tatra saH adhvasu triShu visR^iShTa maithilaH 
	svAm purIm dasharathaH nyavartata
tasya jAtu marutaH pratIpa-gA vartmasu dhvaja taru pramAthinaH ciklishuH bhR^ishatayA varUthinIm 
	uttaTA iva nadI-rayAH sthalIm
tasya jAtu marutaH pratIpa-gA vartmasu dhvaja taru pramAthinaH ciklishuH bhR^ishatayA varUthinIm 
	uttaTA iva nadI-rayAH sthalIm
lakShyate sma tat anantaram raviH baddha bhIma pariveSha maNDalaH vainateya shamitasya bhoginaH 
	bhoga veShTita iva cyutaH maNiH
shyena pakSha paridhUsara alakAH sA.ndhya megha rudhira Ardra vAsasaH a~NganA iva rajasvalA dishaH 
	no babhUvuH avalokana kShamAH
bhAskaraH ca disham adhyuvAsa yAm tAm shritAH pratibhayam vavAsire kShatra shoNita pitR^ikriyA ucitam 
	codayantya iva bhArgavam shivAH 
tat pratIpa pavana Adi vaikR^itam prekShya shAntim adhikR^itya kR^ityavit anvayu~Nkta gurum IshvaraH 
	kShiteH svantam iti alaghayat saH tat vyathAmÂ  
tejasaH sapadi rAshiH utthitaH prAdurAsa kila vAhinI mukhe yaH pramR^ijya nayanAni sainikaiH lakShaNIya 
	puruSha AkR^itiH cirAt 
pitryam a.nsham upavIta lakShaNam mAtR^ikam ca dhanuH Urjitam dadhat yaH sa soma iva gharma dIdhitiH 
	sa dvi-jihva iva candana drumaH 
yena roSha paruSha AtmanaH pituH shAsane sthiti bhidaH api tasthuShA vepamAna jananI shiraH ChidA 
	prAk ajIyata ghR^iNA tataH mahI
akSha bIja valayena nirbabhau dakShiNa shravaNa sa.nsthitena yaH kShatriya antaka raNa eka vi.nshateH 
	vyAja pUrva gaNanAm iva udvahan
tam pituH vadha bhavena manyunA rAja va.nsha nidhanAya dIkShitam bAla sUnuH avalokya bhArgavam svAm 
	dashAm ca viShasAda pArthivaH
nAma rAma iti tulyam Atmaje vartamAnam ahite ca dAruNe hR^idyam asya bhaya dAyi ca abhavat ratna 
	jAtam iva hAra sarpayoH 
arghyam arghyam iti vAdinam nR^ipam saH an+avekShya bharata agrajaH yataH kShatra kopa dahana arciSham 
	tataH sa.ndadhe dR^isham udagra tArakAm 
tena kArmuka niShakta muShTinA rAghavaH vigata bhIH purogataH a~NgulI vivara cAriNam sharam kurvatA 
	nijagade yuyutsunA 
kShatra jAtam apakAra vairi me tat nihatya bahushaH shamam gataH supta sarpa iva daNDa ghaTTanAt 
	roShitaH asmi tava vikrama shravAt 
maithilasya dhanuH anya pArthivaiH tvam kila Anamita pUrvam akShaNoH tat nishamya bhavatA samarthaye 
	vIrya shR^i~Ngam iva bhagnam AtmanaH 
anyadA jagati rAma iti ayam shabda uccarita eva mAm agAt vrIDam Avahati me sa sa.nprati vyasta vR^ittiH 
	udaya unmukhe tvayi 
bibhrataH astram acale api akuNThitam dvau rupU mama matau sama agasau dhenu vatsa haraNAt ca haihayaH 
	tvam ca kIrtim apahartum udyataH 
kShatriya antakaraNaH api vikramaH tena mAm avati na ajite tvayi pAvakasya mahimA saH gaNyate kakShavat 
	jalati sAgare api yaH 
viddhi ca Atta balam ojasA hareH aishvaram dhanuH abhAji yat tvayA khAta mUlam anilaH nadI rayaiH 
	pAtayati api mR^iduH taTa drumam 
tat madIyam idam Ayudham jyayA sa.ngamayya sa sharam vikR^iShyatAm tiShThatu pradhanam evam api 
	aham tulya bAhu tarasA jitaH tvayA 
kAtaraH asi yadi vA udgata arciShA tarjitaH parashu-dhArayA mama jyA nighAta kaThina a~NguliH vR^ithA 
	badhyatAm abhaya yAcana a~njaliH
evam uktavati bhIma darshane bhArgave smita vikampita adharaH tat dhanuH grahaNam eva rAghavaH pratyapadyata 
	samartham uttaram 
pUrva janma dhanuShA samAgataH saH atimAtra laghu darshanaH abhavat kevalaH api subhagaH navAmbudaH 
	kim punaH tridasha cApa lA~nChitaH
tena bhUmi nihita eka koTi tat kArmukam ca balinA adhiropitam niShprabhaH ca ripuH Asa bhU-bhR^itAm 
	dhUma sheSha iva dhUma-ketanaH 
tau ubhau api paraspara sthitau vardhamAna parihIna tejasau pashyati sma janatA dinAtyaye pArvaNau 
	shashi divAkarau iva
tam kR^ipA mR^iduH avekShya bhArgavam rAghavaH skhalita vIryam Atmani
	svam ca sa.nhitam amogham Ashugam vyAjahAra hara-sUnu sa.nnibhaH
na prahartum alam asmi nirdayam vipra iti abhi-bhati api tvayi sha.nsa kim gatim anena patriNA hanmi 
	lokam uta te makha Arjitam
pratyuvAca tam R^iShiH na tattvataH tvAm na vedmi puruSham purAtanam gAm gatasya tava dhAma vaiShNavam 
	kopitaH hi asi mayA didR^ikShuNA
bhasmasAt kR^itavataH pitR^i-dviShaH pAtrasAt ca vasudhAm sa sAgarAm AhitaH jaya viparyayaH.api 
	me shlAghya eva parameShThinA tvayA
tat gatim matimatAm vara IpsitAm puNya tIrtha gamanAya rakSha me pIDayiShyati na mAm khilI kR^itA 
	svarga paddhatiH abhogha lolupam 
pratyapadyata tathA iti rAghavaH prA~NmukhaH ca visasarja sAyakam bhArgavasya sukR^itaH api saH 
	abhavat svarga mArga parighaH duratyayaH 
rAghavaH api caraNau taponidheH kShamyatAm iti vadan samaspR^ishat nirjiteShu tarasA tarasvinAm 
	shatruShu praNatih eva kIrtaye
rAjasatvam avadhUya mAtR^ikam pitryam asmi gamitaH shamam yadA nanu a+nindita phalaH mama tvayA 
	nigrahaH api ayam anugR^ihIkR^itaH 
sAdhayAmi aham avighnam astu te deva kAryam upapAdayiShyataH UcivAn iti vacaH sa lakShmaNam lakShmaNa-agrajam 
	R^iShiH tirodadhe 
tasmin gate vijayinam parirabhya rAmam snehAt amanyata pitA punaH eva jAtam tasyaH abhavat kShaNa 
	shucaH paritoSha lAbhaH kakSha agni la~Nghita taroH iva vR^iShTi pAtaH


tasya prasahya hR^idayam kila shoka sha~NkuH plakSha praroha iva saudha talam bibheda
prANa anta hetum api tam bhiShajAm asAdhyam lAbham priya anugamane tvarayA sa mene
