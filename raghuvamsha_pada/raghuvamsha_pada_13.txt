atha AtmanaH shabda-guNam guNaj~nyaH padam vimAnena vigAhamAnaH ratnAkaram vIkShya mithaH saH jAyAm 
	rAma abhidhAnaH hariH iti uvAcha
vaidehi pashya AmalayAt vibhaktam mat setunA phenilam amburAshim ChAyA pathena iva sharat prasannam 
	AkAsham AviShkR^ita chAru tAram
guroH yiyakShoH kapilena medhye rasAtalam sa.nkramite tura.nge tat artham urvIm avadhArayadbhiH 
	pUrvaiH kila ayam parivardhitaH naH
garbham dadhati arka marIchayaH asmAt vivR^iddhim atra ashnuvate vasUni ap indhanam vahnim asau 
	bibharti prahlAdanam jyotiH ajani anena
tAm tAm avasthAm pratipadyamAnam sthitam dasha vyApa dishaH mahimnA viShNoH iva sya an+avadhAraNIyam 
	IdR^iktayA rUpam iyattAyA vA
nAbhi prarUDha amburuha Asanena sa.nstUyamAnaH prathamena dhAtrA amum yuga anta uchita yoga nidraH 
	sa.nhR^itya lokAn puruShaH adhishete
pakSha chChidA gotra bhida Atta gandhAH sharaNyam enam shatashaH mahIdhrAH nR^ipA iva upaplavinaH 
	parebhyaH dharma uttaram madhyamam Ashrayante
rasAtalAt Adi-bhavena pu.nsA bhuvaH prayukta udvahana kriyAyAH asya AchCham ambhaH pralaya pravR^iddham 
	muhUrta vaktra AbharaNam babhUva
mukha arpaNeShu prakR^iti pragalbhAH svayam tara.nga-adhara dAna dakShaH ananya sAmAnya kalatra 
	vR^ittiH pibati asau pAyayate cha sindhUH
sa satvam AdAya nadI mukha ambhaH sa.nmIlayantaH vivR^ita AnanatvAt amI shirobhiH timayaH sa randhraiH 
	Urdhvam vitanvanti jala pravAhAn
mAta.nga-nakraiH sahasA utpatadbhirH bhinnAn dvidhA pashya samudra phenAn kapola sa.nsarpitayA ya 
	eShAm vrajanti karNa kShaNa chAmaratvam
vela anilAya prasR^itA bhuja.ngA mahA Urmi visphUrjathu nirvisheShAH sUrya anshu sa.nparka samR^iddha 
	rAgaiH vyajyanta ete maNibhiH phaNa sthaiH
tava adhara spardhiShu vidrumeShu paryastam etat sahasA Urmi vegAt Urdhva a~Nkura prota mukham katha.nchit 
	kleshAt apakrAmati sha~Nkha yUtham
pravR^itta mAtreNa payA.nsi pAtum Avarta vegAt bhramatA ghanena AbhAti bhUyiShTham ayam samudraH 
	pramathyamAnaH giriNA iva bhUyaH
dUrAt ayaH-chakra-nibhasya tanvI tamAla tAlI-vana rAji nIlA AbhAti velA lavaNa amburAsheH
	dhArA nibaddha iva kala~Nka rekhA
vela anilaH ketaka reNubhiH te sa.nbhAvayati Ananam AyatAkShi mAm akShamam maNDana kAla hAneH vetti 
	iva bimba adhara baddha tR^iShNam
ete vayam saikata bhinna shukti paryasta muktA paTalam payodheH prAptA muhUrtena vimAna vegAt kUlam 
	phala Avarjita pUga mAlam
kuruShva tAvat karabhoru pashchAt mArge mR^iga-prekShiNi dR^iShTi pAtam eShA vidUrI bhavataH samudrAt 
	sakAnanA niShpatati iva bhUmiH
kvachit pathA sa.ncharate surANAm kvachit ghanAnAm patatAm kvachict cha yathA vidhaH me manasaH 
	abhilAShaH pravartate pashya tathA vimAnam
asau mahendra dvipa dAna gandhiH tri mArgagA vIchi vimarda shItaH AkAsha vAyuH dina yauvana utthAn 
	AchAmati sveda lavAn mukhe te
kareNa vAta Ayana lambitena spR^iShTaH tvayA chaNDi kutUhalinyA Amu~nchatI iva AbharaNam dvitIyam 
	udbhinna vidyut valayaH ghanaH te
amI janasthAnam apoDha vighnam matvA samArabdha nava uTajAni adhyAsate chIrabhR^itaH yathA svam 
	chirojjhitAni Ashrama maNDalAni
sa eShA sthalI yatra vichinvatA tvAm bhraShTam mayA nUpuram ekam urvyAm adR^iShyata tvat charaNa 
	aravinda vishleSha duHkhAt iva baddha maunam
tvam rakShasA bhIru yataH apanItA tam mArgam etAH kR^ipayA latA me adarshayan vaktum ashaknuvatyaH 
	shAkhAbhiH Avarjita pallavAbhiH
mR^igyaH cha tava Agati j~nyam samabodhayan mAm vyApArayantyaH dishi dakShiNasyAm ut-pakShma rAjIni 
	vilochanAni
etat gireH mAlyavataH purastAt Avirbhati ambara lekhi shR^i~Ngam navam payaH yatra ghanaiH mayA 
	cha
	tvat viprayoga ashru samam visR^iShTam
gandhaH cha dhArA hata palvalAnAm kAdambam ardha udgata kesaram cha snigdhAH cha kekAH shikhinAm 
	babhUvuH yasmin asahyAni vinA tvayA me
pUrva anubhUtam smaratA cha yatra kampa uttaram bhIru tava upagUDham guhA visArINi ativAhitAni mayA 
	katha.nchit ghana garjitAni
AsAra sikta kShiti bAShpa yogAt mAm akShiNot yatra vibhinna koshaiH viDambyamAnA nava kandalaiH 
	te vivAha dhUma aruNa lochana shrIH
upAnta vAnIra vana upagUDhAni AlakShya pAriplava sArasAni dUrAt avatIrNA pibati iva khedAt amUni 
	pampA salilAni dR^iShTiH
atra aviyuktAni ratha~Nga nAmnAm anyonya datta utpala kesarANi dvandvAni dUrAntara vartinA te mayA 
	priye sa smitamIkShitAni [sa spR^iham IkshitAni]
imAm taTa ashoka latAm cha tanvIm stana abhirAma stabaka abhi-namrAm tvat prApti buddhyA parirabdhu 
	kAmaH saumitriNA sa ashruH aham niShiddhaH
amUH vimAna antara lambinInAm shrutvA svanam kA~nchana ki~NkiNInAm prati-ud-vrajantI iva kham utpatantyaH 
	godAvarI sArasa pa~NktayaH tvAm
eShA tvayA peshala-madhyayA api ghaTa ambu sa.nvardhita bAlachUtA Anandayati unmukha bkR^iShNa sArA 
	dR^iShTA chirAt pa~nchavaTI manaH me
atra anu godam mR^igayA nivR^ittaH tara.nga vAtena vinIta khedaH rahaH tvat utsa~Nga niShaNNa mUrdhA 
	smarAmi vAnIra gR^iheShu suptaH
bhrU bheda mAtreNa padAt maghonaH prabhra.nshayAm yaH nahuSham chakAra tasya avila ambhaH parishuddhi 
	hetoH bhaumaH muneH sthAna parigrahaH ayam
treta agni dhUma agram anindya kIrteH tasya idam AkrAnta vimAna mArgam ghrAtvA havir gandhi rajo 
	vimuktaH samashnute me laghimAnam AtmA
etat muneH mAnini shAtakarNeH pa~ncha apsaraH nAma vihAra-vAri AbhAti paryanta vanam vidUrAt megha 
	antara AlakShyam iva indu bimbam
purA sa darbha a~Nkura mAtra vR^ittiH charan mR^igaiH sArdham R^iShiH maghonA samAdhi bhItena kila 
	upanItaH pa~ncha apsaraH yauvana kUTa bandham
tasya ayam antar hita saudha bhAjaH prasakta sa.ngIta mR^ida~Nga ghoShaH viyat gataH puShpaka chandra 
	shAlAH kShaNam pratishrut mukharAH karoti
havirbhujAm edhavatAm chaturNAm madhye lalATa.n tapa sapta-saptiH asau tapasyati aparaH tapasvI 
	nAmnA sutIkShNaH charitena dAntaH
amum sa-hAsa prahita IkShaNAni vyAja ardha sa.ndarshita mekhalAni na alam vikartum janita indra 
	sha~Nkam surA~NganA vibhrama cheShTitAni
eShaH akSha mAlA valayam mR^igANAm kaNDUyitAram kusha sUchi lAvam sabhAjane me bhujam Urdhva bAhuH 
	savya itaram prAdhvam itaH prayu~Nkte
vAcha.n yamatvAt praNatim mama eSha kampena ki~nchit pratigR^ihya mUrdhnaH dR^iShTim vimAna vyavadhAna 
	muktAm punaH sahasrArchiShi sa.nnidhatte
adaH sharaNyam sharabha~Nga nAmnaH tapovanam pAvanam AhitAgneH chirAya sa.ntarpya samidbhiH agnim 
	yaH mantra pUtAm tanum api ahauShIt
ChAyA vinIta adhva parishrameShu bhUyiShTha sa.nbhAvya phaleShu amIShu tasya atithInAm adhunA saparyA 
	sthitA suputreShu iva pAdapeShu
dhArA svana udgAridarI mukhaH asau shR^i~Nga agra lagna ambuda vapra pa~NkaH badhnAti me bandhura-gAtri 
	chakShuH dR^iptaH kakudmAn iva chitrakUTaH
eShA prasanna stimita pravAhA sarit vidUra antara bhAva tanvI mandAkinI bhAti naga upakaNThe muktAvalI 
	kaNTha gata iva bhUmeH
ayam sujAtaH anu-giram tamAlaH pravAlam AdAya sugandhi yasya yava a~Nkura apANDu kapola shobhI mayA 
	avata.nsaH parikalpitaH te
anigraha trAsa vinIta sattvam apuShpa li~NgAt phala bandhi vR^ikSham vanam tapaH sAdhanam etat atreH 
	AviShkR^ita udagra-tara prabhAvam
atra abhiShekAya tapodhanAnAm saptarShi hasta uddhR^ita hema padmAm pravartayAmAsa kila anasUyA 
	tri-srotasam tryambaka mauli mAlAm
vIrAsanaiH dhyAna juShAm R^iShINAm amI samadhyAsita vedi madhyAH nivAta niShkampatayA vibhAnti yoga 
	adhirUDhA iva shAkhinaH api
tvayA purastAt upayAchitaH yaH saH ayam vaTaH shyAma iti pratItaH rAshiH maNInAm iva gAruDAnAm sa 
	padma-rAgaH phalitaH vibhAti
kvachit prabhA lepibhiH indra nIlaiH muktAmayI yaShTiH iva anuviddhA anyatra mAlA sitapa~NkajAnAm 
	indIvaraiH utkhachita antara iva
kvachit khagAnAm priya mAnasAnAm kAdamba sa.nsargavatI iva pa~NktiH anyatra kAlAguru datta patrA 
	bhaktiH bhuvaH chandana kalpita iva
kvachit prabhA chAndramasI tamobhiH ChAyA vilInaiH shabalIkR^ita iva anyatra shubhrA sharat abhra 
	lekhA randhreShu iva alakShya nabhaH pradeshA
kvachit cha kR^iShNa uraga bhUShaNa iva bhasma a~Nga rAgA tanuH Ishvarasya pashya anavadya a~Ngi 
	vibhAti ga~NgA bhinna pravAhA yamunA tara~NgaiH
samudra patyoH jala-sa.nnipAte pUtAtmanAm atra kila abhiShekAt tattva vacodhena vinA api bhUyaH 
	tanu tyajAm na asti sharIra bandhaH
puram niShAda adhipateH idam tat yasmin mayA mauli maNim vihAya jaTAsu baddhAsu arudat sumantraH 
	kaikeyi kAmAH phalitAH tava iti
payodharaiH puNya jana a~NganAnAm nirviShTa hema ambuja reNu yasyAH brAhmam saraH kAraNam Apta vAchaH 
	buddheH iva avyaktam udAharanti
jalAni yA tIra nikhAta yUpA vahati ayodhyAm anu rAjadhAnIm tura.nga medha avabhR^ithA avatIrNaiH 
	ikShvAkubhiH puNyatarI kR^itAni
yAm saikata utsa~Nga sukha uchitAnAm prAjyaiH payobhiH parivardhitAnAm sAmAnya dhAtrIm iva mAnasam 
	me sa.nbhAvayati uttara kosalAnAm
sA iyam madIyA jananI iva tena mAnyena rAj~nyA sarayUH viyuktA dUre vasantam shishira anilaiH mAm 
	tara.nga hastaiH upagUhatI iva
virakta sa.ndhyA kapisham purastAt yataH rajaH pArthivam ujjihIte sha~Nke hanUmat kathita pravR^ittiH 
	pratyudgataH mAm bharataH sa sainyaH
addhA shriyam pAlita sa.ngarAya pratyarpayiShyati anaghAm sa sAdhuH hatvA nivR^ittAya mR^idhe khara 
	AdIn sa.nrakShitAm tvAm iva lakShmaNaH me
asau puraskR^itya gurum padAtiH pashchAt avasthApita vAhinIkaH vR^iddhaiH amAtyaiH saha chIravAsA 
	mAm arghya pANiH bharataH abhi-upa-eti
pitrA visR^iShTAm mat apekShayA yaH shriyam yuvA api a~NkagatAm abhoktA iyanti varShANi tayA saha 
	ugram abhyasyatI iva vratam Asi-dhAram
etAvat uktavati dAsharathau tadIyAm ichChAm vimAnam adhi-devatayA viditvA jyotiSh-pathAt avatatAra 
	sa-vismayAbhiH udvIkShitam prakR^itibhiH bharata anugAbhiH
tasmAt puraHsara vibhIShaNa darshanena sevA vichakShaNa harIshvara datta hastaH yAnAt avAtarat a+dUra 
	mahI-talena mArgeNa bha~Ngi rachita sphaTikena rAmaH
ikShvAku va.nsha gurave prayataH praNamya sa bhrAtaram bharatam arghya parigrahAnte
	paryashruH asvajat mUrdhani cha upajaghrau tat bhakti apoDha pitR^i rAjya mahAbhiSheke
shmashru pravR^iddhi janita Anana vikriyAn cha plakShAn praroha jaTilAn iva mantri vR^iddhAn anvagrahIt 
	praNamataH shubha dR^iShTi pAtaiH vArtA anuyoga madhura akSharayA cha vAchA
durjAta-bandhuH ayam R^ikSha-hari-IshvaraH me paulastya eSha samareShu puraH-prahartA iti AdR^itena 
	kathitau raghu-nandanena vyutkramya lakShmaNam ubhau bharataH vavande
saumitriNA tat anu sa.nsasR^ije sa cha enam utthApya namra shirasam bhR^isham Alili~Nga rUDha indrajit 
	praharaNa vraNa karkashena klishyan iva asya bhuja madhyam ura sthalena
rAma Aj~nyayA hari chamU patayaH tadAnIm kR^itvA manuShya vapuH AruruhuH gajendrAn teShu kSharatsu 
	bahudhA mada-vAri-dhArAH shaila adhirohaNa sukhAni upalebhire te
sa anuplavaH prabhuH api kShaNadA-charANAm bheje rathAn dasharatha-prabhava anushiShTaH mAyA vikalpa 
	rachitaiH api ye tadIyaiH na syandanaiH tulita kR^itrima bhaktiH shobhAH
bhUyaH tataH raghupatiH vilasat patAkam adhyAsta kAma-gati sa avarajaH vimAnam
	doShAtanam budha bR^ihaspati yoga dR^ishyaH tArA-patiH tarala vidyut iva abhra vR^indam
tatra IshvareNa jagatAm pralayAt iva urvIm varSha atyayena rucham abhra ghanAt iva indoH rAmeNa 
	maithila sutAm dasha-kaNTha kR^ichChrAt pratyuddhR^itAm dhR^itimatIm bharataH  vavande
la~NkaI shvara praNati bha~Nga dR^iDha vratam tat  vandyam yugam charaNayoH janaka AtmajAyAH 
	jeShTha anuvR^itti jaTilam cha shiraH asya sAdhoH anyonya pAvanam abhUt ubhayam sametya
krosha ardham prakR^iti puraHsareNa gatvA kAkutsthaH stimita javena puShpakeNa shatrughna prativihita 
	upakAryam AryaH sAketa upavanam udAram adhyuvAsa
