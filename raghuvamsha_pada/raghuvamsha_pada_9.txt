

pituH anantaram uttara kosalAn samadhigamya samAdhi jitendriyaH dasharathaH prashashAsa 
mahArathaH yamavatAm avatAm ca dhuri sthitaH


adhigatam vidhivat yat apAlayat prakR^iti maNDalam Atma kulocitamabhavat asya tataH 
guNavattaram sa nagaram naga randhra kara aujasaH


ubhayam eva vadanti manIShiNaH samaya varShitayA kR^ita-karmaNAm bala- niShudanam 
arthapatim ca tam shrama nudam manu-daNDa-dhara-anvayam


janapade na gadaH padam Adadhau abhibhavaH kuta eva sapatna jaH kShitiH abhut phalavati 
aja nandane shamarate amara tejasi pArthive


dasha dik anta jitA raghuNA yathA shriyam apuShyat ajena tataH param tam adhigamya 
tathaiva punar babhau na na mahI inam ahIna parAkramam


samatayA vasu vR^iShTi visarjanai niyamanAt asatAm ca narAdhipaH anuyayau yama puNya 
jana Ishvarau sa varuNau aruNa-agra-saram rucA


na mR^igayA abhiratiH na durodaram na ca shashi-pratima-AbharaNam madhu tam udayAya 
na vA nava-yauvanA priyatamA yatamAnam apAharat


na kR^ipaNA prabhavati api vAsave na vitathA parihAsa kathAsu api na ca sapatna-janeShu 
api tena vAk aparuShA paruSha akSharam IritA


udayam astamayam ca raghu udvahAt ubhayam Anashire vasudhAdhipAH sa hi nidesham ala~NghayatAm 
abhut suhR^it ayo-hR^idayaH pratigarjatAm


ajayat eka rathena sa medinIm udadhi nemim adhijya sharAsanaH jayam aghoShayat asya 
tu kevalam gajavatI java-tIvra-hayA camuH


avanim eka rathena varuthinA jitavataH kila tasya dhanurbhR^itaH vijaya dundubhitAm 
yayuH arNavAH ghana-ravAH nara-vAhana sampadaH


shamita pakSha balaH shata-koTinA shikhariNAm kulishena purandaraH saH shara-vR^iShTi-mucA 
dhanuShA dviShAm svanavatA nava-tAmarasa-AnanaH


caraNayoH nakha rAga samR^iddhibhiH mukuTa ratna marIcibhiH aspR^ishan nR^ipatayaH 
shatashaH marutaH yathA shatamakham tam akhaNDita pauruSham


nivavR^ite sa mahArNava rodhasaH saciva kArita bAla suta a~njalIn samanukampya sapatna 
parigrahAn analakAn alaka anavamAm purIm


upagataH api ca maNDala nAbhitAm anudita anya sita-Atapa-vAraNaH shriyam avekShya 
sa randhra calAm abhut analasaH anala soma sama dyutiH


am apahAya kakutstha kulodbhavam puruSham Atmabhavam ca pativratA nR^ipatim 
anyama sevata devatA sa kamalA kam alAghavam arthiShu


tam alabhanta patim patidevatAH shikhariNAm iva sAgaram ApagAH magadha kosala kekaya 
shAsinAm duhitaraH ahita ropita mArgaNam


priyatamAbhiH asau tisR^ibhiH babhau tisR^ibhiH eva bhuvam saha shaktibhiH upagato 
vininIShuH iva prajA harihayaH ari+ha yoga vicakShaNaH


sa kila samyuga murdhni sahAyatAm maghavataH pratipadya mahArathaH sva-bhuja- vIryam 
agApayat ucChritam sura-vadhuH avadhuta bhayAH sharaiH


kratuShu tena visarjita maulinA bhuja samAhR^ita dik vasunA kR^itAH kanaka yupa 
samucChraya shobhinaH vitamasA tamasA sarayu taTAH


ajina daNDa bhR^itam kusha-mekhalAm yata-giram mR^iga shR^i~Nga parigrahAm
adhivasan tanum adhvara dIkShitAm asamabhAsam abhAsayat IshvaraH


avabhR^itha prayataH niyata indriyaH sura samAja samAkramaNa ucitaH namayati sma 
sa kevalam unnatam vana-muce namuceH araye shiraH


asakR^it ekarathena tarasvinA hari-haya-agra sareNa dhanur-bhR^itA dinakara abhimukhA 
raNa reNavaH rurudhire rudhireNa sura-dviShAm


atha samAvavR^ite kusumaiH navaiH tam iva sevitum eka narAdhipam yama kubera jaleshvara 
vajriNAm samadhuram madhuH a~ncita vikramam


jigamiShuH dhanada adhyuShitAm disham ratha yujA parivartita vAhanaH dina mukhAni 
raviH hima nigrahaiH vimalayan malayam nagam atyajat


kusuma janma tataH nava pallavAH tat anu ShaTpada kokila kujitam iti yathAkramam 
Avirabhut madhuH druma-vatIm avatIrya vana-sthalIm


Â naya guNa upacitAm iva bhupateH sat-upakAra-phalAm shriyam arthinaH
abhiyayuH sarasaH madhu sambhR^itAm kamalinIm ali nIra-patatriNaH


kusumam eva na kevalam Artavam navam ashoka taroH smara dIpanam kisalaya prasavaH 
api vilAsinAm madayitA dayitA shravaNa arpitaH


viracitA madhunA upavana shriyAm abhinavAH iva patra visheShakAH madhu-lihAm madhu 
dAna vishAradAH kuravakA rava kAraNatAm yayuH


suvadanA vadanAsava sambhR^itaH tat anuvAdi guNaH kusuma udgamaH madhu karaiH akarot 
madhu lolupaiH vakulam Akulam Ayata pa~NktibhiH


vraNa guru pramada adhara duHsaham jaghana nirviShayIkR^ita mekhalam na khalu tAvat 
asheSham apohitum raviH alam viralam kR^itavAn himam


abhinayAn paricetum iva udyatA malaya mAruta kampita pallavA amadayat sahakAra-latA 
manaH sa-kalikA kali-kAma-jitAm api


prathamam anyabhR^itAbhiH udIritAH praviralA iva mugdha vadhU kathAH surabhi gandhiShu 
shushruvire giraH kusumitAsu mitA vanarAjiShu


shruti-sukha bhramara svana gItayaH kusuma komala danta rucaH babhuH upavana anta 
latAH pavana AhataiH kisalayaiH sa-layaiH iva pANibhiH


lalita vibhrama bandha vicekShaNam surabhi gandha parAjita kesaram patiShu nirvivishuH 
madhum a~NganAH smara-sakham rasa-khaNDana varjitam


shushubhire smita cArutara AnanAH striya iva shlatha shi~njita mekhalAH vikaca tAmarasA 
gR^iha dIrghikA mada-kala udaka-lola-vihamgamAH


upayayau tanutAm madhu khaNDitA hima-kara-udaya pANDu mukha cChaviH
sadR^isham iShTa samAgama nirvR^itim vanitayA anitayA rajanI vadhuH


apa tuShAratayA vishada prabhaiH surata sa~Nga parishrama nodibhiH kusuma cApam 
atejayat amshubhiH himakaraH makara Urjita ketanam


huta huta ashana dIpti vana shriyaH pratinidhiH kanaka AbharaNasya yat yuvatayaH 
kusumam dadhuH Ahitam tat alake dala kesara peshalam


alibhiH a~njana bindu manoharaiH kusuma pa~Nkti nipAtibhiH a~NkitaH na khalu shobhayati 
sma vanasthalIm na tilakaH tilakaH pramadAm iva


amadayat madhu gandha sa nAthayA kisalaya adhara samgatayA manaH kusuma sambhR^itayA 
navamallikA smita rucA taru cAru vilAsinI


aruNa rAga niShedhibhiH amshukaiH shravaNa labdha padaiH ca yava a~NkuraiH
parabhR^itA virutaiH ca vilAsinaH smara balaiH abala ekarasAH kR^itAH


upacita avayavA shucibhiH kaNaiH ali-kadambaka-yogam upeyuShI sadR^isha kAntiH alShyata 
ma~njarI tilaka-jA alaka jAlaka mauktikaiH


dhvaja-paTam madanasya dhanuH bhR^itaH Chavi-karam mukha-curNam R^itu shriyaH
kusuma kesara reNum ali-vrajAH sa-pavana upavana utthitam anvayuH


anubhavan nava-dolamR^itu ujtsavam paTuH api priya kaNTha jighR^ikShayA
anayat Asana-rajju-parigrahe bhuja-latAm jalatAm abalA-janaH


yajata mAnam alam bata vigrahaiH na punaH eti gatam caturam vayaH 
parabhR^itAbhiH itIva nivedite smaramate ramate sma vadhujanaH


atha yathA-sukham Artavam utsavam sam-anubhuya vilAsavatI sakhaH narapatiH cakame 
mR^igayA ratim sa madhumat madhu manmatha samnibhaH


paricayam cala lakShya nipAtane bhaya ruShoH ca tat i~Ngita bodhanam shrama jayAt 
pra-guNAm ca karoti asau tanum ataH anumataH sacivaiH yayau


mR^iga vana upagama kShama veSha bhR^it vipula kaNTha niShakta shara-AsanaH
gaganam ashva-khura uddhata reNubhiH nR^i-savitA savitAnam iva akarot


grathita mauliH asau vana-mAlayA taru palAsha sa-varNa tanu cChadaH turaga valgana 
ca~ncala kuNDalaH vi-ruruce ruru-ceShTita-bhumiShu


tanu latA viniveshita vigrahA bhramara samkramita IkShaNa vR^ittayaH dadR^ishuH 
adhvani tam vana-devatAH su-nayanam naya nandita kosalam


shva-gaNi vAgurikaiH prathamA sthitam vyapagata anala dasyu vivesha saH
sthira turamgama bhumi nipAnavat mR^iga vayo gavaya upacitam vanam


atha nabhasya iva tridasha Ayudham kanaka-pi~Nga taDit-guNa samyutam
dhanuH adhijyam anAdhiH upAdade naravaraH rava-roShita-kesarI


tasya stana-praNayibhiH muhuH eNa-shAbaiH vyAhanyamAna hariNI gamanam purastAt
Avirbabhuva kusha garbha mukham mR^igANAm yutham tat agra sara garvita kR^iShNa-sAram


tat prArthitam javana vAji gatena rAj~nyA tuNI mukha uddhR^ita shareNa vishIrNa 
pa~Nkti shyAmI cakAra vanam Akula dR^iShTi pAtaiH vAterita utpala dala pra-karaiH 
iva ArdraiH


lakShyI kR^itasya hariNasya hari-prabhAvaH prekShya sthitAm sahacarIm vyavadhAya 
deham AkarNa-kR^iShTam api kAmitayA sa dhanvI bANam kR^ipA-mR^idu-manAH pratisamjahAra


tasya apareShu api mR^igeShu sharAn mumukShoH karNa antam etya bibhide nibiDaH api 
muShTiH trAsa ati-mAtra caTulaiH smarataH su-netraiH prauDha priyA nayana vibhrama 
ceShTitAni


uttasthuShaH sapadi palvala pa~Nka madhyAt mustA praroha kavala avayava anukIrNam
jagrAha sa druta varAha kulasya mArgam suvyaktam Ardra pada pa~NktibhiH AyatAbhiH


tam vAhanAt avanata-uttara-kAyam IShat vidhyantam uddhR^ita-saTAH pratihantum IShuH 
na AtmAnam asya vividuH sahasA varAhA vR^ikSheShu viddham iShubhiH jaghana AshrayeShu


tena abhighAta rabhasasya vikR^iShya patrI vanyasya netra-vivare mahiShasya muktaH
nirbhidya vigraham a+shoNita-lipta-pu~NkhaH tam pAtayAm prathamam Asa papAta pashcAt


prAyaH viShANa parimokSha laghu uttama a~NgAn khaDgAn cakAra nR^ipatiH nishitaiH 
kShura-praiH shR^i~Ngam sa dR^ipta-vinaya adhikR^itaH pareShAm ati-ucChritam na 
mamR^iShe na tu dIrgham AyuH


vyAghrAn abhIH abhimukha utpatitAn guhAbhyaH phulla Asana agra viTapAn iva vAyu-rugNAn 
shikShA visheSha laghu-hastatayA nimeShAt tuNI cakAra shara pUrita vaktra randhrAn


nirghAtograiH ku~njalInA~n jighAmsuH jyA-nirghoShaiH kShobhayAmAsa simhAn
nunam teShAm abhyasuyA paraH abhut vIryodagre rAja-shabdaH mR^igeShu


Metre: shAlini


tAn hatvA gaja-kula-baddha-tIvra-vairAn kAkutsthaH kuTila-nakha-agra-lagna-muktAn 
AtmAnam raNa-kR^itakarmaNAm gajAnAm AnR^iNyam gatam iva mArgaNaiH amamsta


camarAn paritaH pravartita ashvaH kvacit AkarNa vikR^iShTa bhalla varShI
nR^ipatIn iva tAn viyojya sadyaH sita vAla vyajanaiH jagAma shAntim


api turaga samIpAt utpatantam mayuram na sa rucira kalApam bANa lakShyI cakAra
sapadi gata manaskaH citra mAlya anukIrNe rati vigalita bandhe keshapAshe priyAyAH


tasya karkasha vihAra sambhavam svedam Anana vilagna jAlakam AcacAma sa-tuShAra 
shIkaraH bhinna pallava puTo vana anilaH


iti vismR^ita anya karaNIyam AtmanaH saciva avalambita dhuram dhara adhipam
parivR^iddha rAgam anubandha sevayA mR^igayA jahAra caturA iva kAminI


sa lalita kusuma pravAla shayyAm jvalita mahauShadhi dIpikA sanAthAm narapatiH ativAhayAm 
babhuva kvacit a+sameta-paricChadaH triyAmAm


uShasi sa gaja yutha karNa tAlaiH paTupaTaha dhvanibhiH vinIta nidraH aramata madhurANi 
tatra shR^iNvan vihaga vikujita vandi ma~NgalAni


atha jAtu ruroH gR^ihIta vartmA vipine pArshva caraiH alakShyamANaH shrama phena 
mucA tapasvi gADhAm tamasAm prApa nadIm turamgameNa


kumbha puraNa bhavaH paTuH uccaiH uccacAra ninadaH ambhasi tasyAH
tatra sa dvirada bR^imhita sha~NkI san shabda-pAtinam iShum visasarja


nR^ipateH pratiShiddham eva tat kR^itavAn pa~Nkti-rathaH vila~Nghya yat
a+pathe padam arpayanti hi shrutavantaH api rajaH nimIlitAH


hA tAta iti kranditam AkarNya viShaNNaH tasya anviShyan vetasa guDham prabhavam 
saH shalya protam prekShya sa-kumbham muniputram tApAt antaH shalya iva asIt kShitipaH 
api


tena avatIrya turagAt prathita anvayena pR^iShTa anvayaH saH jala kumbha niShaNNa 
dehaH tasmai dvija itara tapasvi sutam skhaladbhiH AtmAnam akShara padaiH kathayAm 
babhuva


tat coditaH sa tam anuddhR^ita shalyam eva pitroH sakAsham avasanna dR^ishoH ninAya
tAbhyAm tathAgatam upetya tam eka putram aj~nyAnataH sva-caritam nR^ipatiH shashamsa


tau dampatI bahu vilapya shishoH prahartrA shalyam nikhAtam udahArayatAm urastaH
saH abhut parAsuH atha bhumipatim shashApa hasta arpitaiH nayana vAribhiH eva vR^iddhaH


diShTAntam Apsyati bhavAn api putra shokAt antye vayasi aham iva iti tam uktavantam
AkrAnta purvam iva mukta viSham bhujamgam provAca kosalapatiH prathama aparAddhaH


shApaH api a+dR^iShTa tanaya Aanana padma shobhe sAnugrahaH bhagavatA mayi pAtitaH 
ayam kR^iShyAm dahan api khalu kShitim indhana iddhaH bIja praroha jananIm jvalanaH 
karoti


ittham gate gata-ghR^iNaH kim ayam vidhattAm vadhyaH tava iti abhihitaH vasudha 
adhipena edhAn hutAshanavataH sa muniH yayAce putram parAsum anu-gantu-manAH sadAraH


prApta anugaH sapadi shAsanam asya rAjA sampAdya pAtaka vilupta dhR^itiH nivR^ittaH
antar niviShTa padam Atma-vinAsha hetum shApam dadhat jvalanam aurvam iva ambu-rAshiH
