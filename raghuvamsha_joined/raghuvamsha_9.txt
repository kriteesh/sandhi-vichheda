

 


Introduction


pituranantaramuttarakosalAnsamadhigamya samAdhijitendriyaH |
dasharathaH prashashAsa mahAratho yamavatAmavatAm ca dhuri sthitaH || 9-1


--o)0(o--


adhigatam vidhivadyadapAlayatprakR^itimaNDalamAtmakulocitam |
abhavadasya tato guNavattaram sanagaram nagarandhrakaraujasaH || 9-2


--o)0(o--


ubhayameva vadanti manIShiNaH samayavarShitayA kR^itakarmaNAm |
balaniShudanamarthapatim ca tam shramanudam manudaNDadharAnvayam || 9-3
		


--o)0(o--


janapade na gadaH padamAdadhAvabhibhavaH kuta eva sapatnajaH |
kShitirabhutphalavatyajanandane shamarate.amaratejasi pArthive || 9-4
		


--o)0(o--


dashadigantajitA raghuNA yathA shriyamapuShyadajena tataH param |
tamadhigamya tathaiva punarbabhau na na mahInamahInaparAkramam || 9-5
		


--o)0(o--


samatayA vasuvR^iShTivisarjanainiyamanAdasatAm ca narAdhipaH |
anuyayau yamapuNyajaneshvarau savaruNAvaruNAgrasaram rucA || 9-6
		


--o)0(o--


na mR^igayAbhiratirna durodaram na ca shashipratimAbharaNam madhu |
tamudayAya na vA navayauvanA priyatamA yatamAnamapAharat || 9-7


--o)0(o--


na kR^ipaNA prabhavatyapi vAsave na vitathA parihAsakathAsvapi |
na ca sapatnajaneShvapi tena vAgaparuShA paruShAkSharamIritA || 9-8


--o)0(o--


udayamastamayam ca raghUdvahAdubhayamAnashire vasudhAdhipAH |
sa hi nideshamala~NghayatAmabhutsuhR^idayohR^idayaH pratigarjatAm || 9-9
		


--o)0(o--


ajayadekarathena sa medinImudadhinemimadhijyasharAsanaH |
jayamaghoShayadasya tu kevalam gajavatI javatIvrahayA camuH || 9-10
		


--o)0(o--


avanimekarathena varuthinA jitavataH kila tasya dhanurbhR^itaH |
vijayadundubhitAm yayurarNavA ghanaravA naravAhanasampadaH || 9-11
		


--o)0(o--


shamitapakShabalaH shatakoTinA shikhariNAm kulishena puramdaraH |
sa sharavR^iShTimucA dhanuShA dviShAm svanavatA navatAmarasAnanaH || 9-12
		


--o)0(o-- 


caraNayornakharAgasamR^iddhibhirmukuTaratnamarIcibhiraspR^ishan |
nR^ipatayaH shatasho maruto yathA shatamakham tamakhaNDitapauruSham || 9-13


--o)0(o--


nivavR^ite sa mahArNavarodhasaH sacivakAritabAlasutA~njalIn |
samanukampya sapatnaparigrahAnanalakAnalakAnavamAm purIm || 9-14
		


--o)0(o--


upagato.api ca maNDalanAbhitAmanuditAnyasitAtapavAraNaH |
shriyamavekShya sa randhracalAmabhudanalaso.analasomasamadyutiH || 9-15
		


--o)0(o--


tamapahAya kakutsthakulodbhavam puruShamAtmabhavam ca pativratA |
nR^ipatimanyamasevata devatA sakamalA kamalAghavamarthiShu || 9-16
		


--o)0(o--


tamalabhanta patim patidevatAH shikhariNAmiva sAgaramApagAH |
magadhakosalakekayashAsinAm duhitaro.ahitaropitamArgaNam || 9-17
		


--o)0(o--


priyatamAbhirasau tisR^ibhirbabhau tisR^ibhireva bhuvam saha shaktibhiH |
upagato vininIShuriva prajA harihayo.arihayogavicakShaNaH || 9-18


--o)0(o--


sa kila samyugamurdhni sahAyatAm maghavataH pratipadya mahArathaH |
svabhujavIryamagApayaducChritam suravadhuravadhutabhayAH sharaiH || 9-19


--o)0(o--


--o)0(o--


ajinadaNDabhR^itam kushamekhalAm yatagiram mR^igashR^i~NgaparigrahAm |
adhivasamstanumadhvaradIkShitAmasamabhAsamabhAsayadIshvaraH || 9-21


--o)0(o--


avabhR^ithaprayato niyatendriyaH surasamAjasamAkramaNocitaH |
namayati sma sa kevalamunnatam vanamuce namuceraraye shiraH || 9-22


 --o)0(o--


asakR^idekarathena tarasvinA harihayAgrasareNa dhanurbhR^itA |
dinakarAbhimukhA raNareNavo rurudhire rudhireNa suradviShAm || 9-23


--o)0(o--


atha samAvavR^ite kusumairnavaistamiva sevitumekanarAdhipam |
yamakuberajaleshvaravajriNAm samadhuram madhura~ncitavikramam || 9-24



--o)0(o--


jigamiShurdhanadAdhyuShitAm disham rathayujA parivartitavAhanaH |
dinamukhAni ravirhimanigrahairvimalayanmalayam nagamatyajat || 9-25


kusumajanma tato navapallavAstadanu ShaTpadakokilakujitam |
iti yathAkramamAvirabhunmadhurdrumavatImavatIrya vanasthalIm || 9-26


--o)0(o--


nayaguNopacitAmiva bhupateH sadupakAraphalAm shriyamarthinaH |
abhiyayuH saraso madhusambhR^itAm kamalinImalinIrapatatriNaH || 9-27


--o)0(o--


kusumameva na kevalamArtavam navamashokataroH smaradIpanam |
kisalayaprasavo.api vilAsinAm madayitA dayitAshravaNArpitaH || 9-28


--o)0(o--


viracitA madhunopavanashriyAmabhinavA iva patravisheShakAH |
madhulihAm madhudAnavishAradAH kurabakA ravakAraNatAm yayuH || 9-29


--o)0(o--


suvadanAvadanAsavasambhR^itastadanuvAdiguNaH kusumodgamaH |
madhukarairakaronmadhulolupairvakulamAkulamAyatapa~NktibhiH || 9-30


--o)0(o--


upahitam shishirApagamashriyA mukulajAlamashobhata kimshuke |
praNayinIva nakhakShatamaNDanam pramadayA madayApitalajjayA || 9-31


--o)0(o--


vraNagurupramadAdharaduHsaham jaghananirviShayIkR^itamekhalam |
na khalu tAvadasheShamapohitum raviralam viralam kR^itavAnhimam || 9-32


--o)0(o--


abhinayAnparicetumivodyatA malayamArutakampitapallavA |
amadayatsahakAralatA manaH sakalikA kalikAmajitAmapi || 9-33


--o)0(o--


prathamamanyabhR^itAbhirudIritAH praviralA iva mugdhavadhUkathAH |
surabhigandhiShu shushruvire giraH kusumitAsu mitA vanarAjiShu || 9-34


--o)0(o--


shrutisukhabhramarasvanagItayaH kusumakomaladantaruco babhuH |
upavanAntalatAH pavanAhataiH kisalayaiH salayairiva pANibhiH || 9-35


--o)0(o--


lalitavibhramabandhavicekShaNam surabhigandhaparAjitakesaram |
patiShu nirvivishurmadhuma~NganAH smarasakham rasakhaNDanavarjitam || 9-36
		


--o)0(o--


shushubhire smitacArutarAnanAH striya iva shlathashi~njitamekhalAH |
vikacatAmarasA gR^ihadIrghikA madakalodakalolavihamgamAH || 9-37


--o)0(o--


upayayau tanutAm madhukhaNDitA himakarodayapANDumukhacChaviH |
sadR^ishamiShTasamAgamanirvR^itim vanitayAnitayA rajanIvadhuH || 9-38


--o)0(o--


--o)0(o--


hutahutAshanadIpti vanashriyaH pratinidhiH kanakAbharaNasya yat |
yuvatayaH kusuma.m dadhurAhitam tadalake dalakesarapeshalam || 9-40


--o)0(o--


alibhira~njanabindumanoharaiH kusumapa~NktinipAtibhira~NkitaH |
na khalu shobhayati sma vanasthalIm na tilakastilakaH pramadAmiva || 9-41


--o)0(o--


amadayanmadhugandhasanAthayA kisalayAdharasamgatayA manaH |
kusumasambhR^itayA navamallikA smitarucA tarucAruvilAsinI || 9-42


aruNarAganiShedhibhiramshukaiH shravaNalabdhapadaishca yavA~NkuraiH |
parabhR^itAvirutaishca vilAsinaH smarabalairabalaikarasAH kR^itAH || 9-43


upacitAvayavA shucibhiH kaNairalikadambakayogamupeyuShI |
sadR^ishakAntirakShyata ma~njarI tilakajAlakajAlakamauktikaiH || 9-44


dhvajapaTam madanasya dhanurbhR^itashChavikaram mukhacurNamR^itushriyaH |
kusumakesarareNumalivrajAH sapavanopavanotthitamanvayuH || 9-45


--o)0(o--


anubhavannavadolamR^itutsavam paTurapi priyakaNThajighR^ikShayA |
anayadAsanarajjuparigrahe bhujalatAm jalatAmabalAjanaH || 9-46


--o)0(o--


tyajata mAnamalam bata vigrahairna punareti gatam caturam vayaH |
parabhR^itAbhiritIva nivedite smaramate ramate sma vadhujanaH || 9--47


atha yathAsukhamArtavamutsavam samanubhuya vilAsavatIsakhaH |
narapatishcakame mR^igayAratim sa madhumanmadhumanmathasamnibhaH || 9-48


paricayam calalakShyanipAtane bhayarucoshca tadi~Ngitabodhanam |
shramajayAtpraguNAm ca karotyasau tanumato.anumataH sacivairyayau || 9-49


--o)0(o--


mR^igavanopagamakShamaveShabhR^idvipulakaNThaniShaktasharAsanaH |
gaganamashvakhuroddhatareNubhirnR^isavitA sa vitAnamivAkarot || 9-50


----o)0(o--


grathitamaulirasau vanamAlayA tarupalAshasavarNatanucChadaH |
turagavalganaca~ncalakuNDalo viruruce ruruceShTitabhumiShu || 9-51


--o)0(o--


tanulatAviniveshitavigrahA bhramarasamkramitekShaNavR^ittayaH |
dadR^ishuradhvani tam vanadevatAH sunayanam nayananditakosalam || 9-52


-o)0(o--


shvagaNivAgurikaiH prathamAsthitam vyapagatAnaladasyu vivesha saH |
sthiraturamgamabhumi nipAnavanmR^igavayogavayopacitam vanam || 9-53


--o)0(o--


atha nabhasya iva tridashAyudham kanakapi~NgataDidguNasamyutam |
dhanuradhijyamanAdhirupAdade naravaro ravaroShitakesarI || 9-54


--o)0(o--


--o)0(o--


--o)0(o--


lakShyIkR^itasya hariNasya hariprabhAvaH
prekShya sthitAm sahacarIm vyavadhAya deham |
AkarNakR^iShTamapi kAmitayA sa dhanvI
bANam kR^ipAmR^idumanAH pratisamjahAra || 9-57


--o)0(o--


tasyApareShvapi mR^igeShu sharAnmumukShoH
karNAntametya bibhide nibiDo.api muShTiH |
trAsAtimAtracaTulaiH smarataH sunetraiH
prauDhapriyAnayanavibhramaceShTitAni || 9-58


 --o)0(o--


uttasthuShaH sapadi palvalapa~NkamadhyA
nmustAprarohakavalAvayavAnukIrNam |
jagrAha sa drutavarAhakulasya mArgam
suvyaktamArdrapadapa~NktibhirAyatAbhiH || 9-59


--o)0(o--


tam vAhanAdavanatottarakAyamISha
dvidhyantamuddhR^itasaTAH pratihantumIShuH |
nAtmAnamasya vividuH sahasA varAhA
vR^ikSheShu viddhamiShubhirjaghanAshrayeShu || 9-60


--o)0(o--


tenAbhighAtarabhasasya vikR^iShya patrI
vanyasya netravivare mahiShasya muktaH |
nirbhidya vigrahamashoNitaliptapu~Nkha
stam pAtayAm prathamamAsa papAta pashcAt || 9-61


--o)0(o--


prAyo viShANaparimokShalaghUttamA~NgA
nkhaDgAmshcakAra nR^ipatirnishitaiH kShurapraiH |
shR^i~Ngam sa dR^iptavinayAdhikR^itaH pareShA
matyucChritam na mamR^iShe na tu dIrghamAyuH || 9-62


--o)0(o--


vyAghrAnabhIrabhimukhotpatitAnguhAbhyaH
phullAsanAgraviTapAniva vAyurugNAn |
shikShAvisheShalaghuhastatayA nimeShA
ttuNIcakAra sharapuritavaktrarandhrAn || 9-63


--o)0(o--


nirghAtograiH ku~njalInA~njighAmsurjyAnirghoShaiH kShobhayAmAsa simhAn |
nunam teShAmabhyasuyAparo.abhudvIryodagre rAjashabdo mR^igeShu || 9-64


--o)0(o--


tAnhatvA gajakulabaddhatIvravairAn
kAkutsthaH kuTilanakhAgralagnamuktAn |
AtmAnam raNakR^itakarmaNAm gajAnA
mAnR^iNyam gatamiva mArgaNairamamsta || 9-65


--o)0(o--


camarAnparitaH pravartitAshvaH kvacidAkarNavikR^iShTabhallavarShI |
nR^ipatIniva tAnviyojya sadyaH sitabAlavyajanairjagAma shAntim || 9-66


--o)0(o--


api turagasamIpAdutpatantam mayuram
na sa rucirakalApam bANalakShyIcakAra |
sapadi gatamanaskashcitramAlyAnukIrNe
rativigalitabandhe keshapAshe priyAyAH || 9-67


--o)0(o--


tasya karkashavihArasambhavam svedamAnanavilagnajAlakam |
AcacAma satuShArashIkaro bhinnapallavapuTo vanAnilaH || 9-68


--o)0(o--


iti vismR^itAnyakaraNIyamAtmanaH sacivAvalambitadhuram dharAdhipam |
parivR^iddharAgamanubandhasevayA mR^igayA jahAra catureva kAminI || 9-69


--o)0(o--


sa lalitakusumapravAlashayyAm jvalitamahauShadhidIpikAsanAthAm |
narapatirativAhayAmbabhuva kvacidasametaparicChadastriyAmAm || 9-70


--o)0(o--


uShasi sa gajayuthakarNatAlaiH paTupaTahadhvanibhirvinItanidraH |
aramata madhurANi tatra shR^iNvanvihagavikujitavandima~NgalAni || 9-71


--o)0(o--


atha jAtu rurorgR^ihItavartmA vipine pArshvacarairalakShyamANaH |
shramaphenamucA tapasvigADhAm tamasAm prApa nadIm turamgameNa || 9-72


--o)0(o--


kumbhapuraNabhavaH paTuruccairuccacAra ninado.ambhasi tasyAH |
tatra sa dviradabR^imhitasha~NkI shabdapAtinamiShum visasarja || 9-73


--o)0(o--


nR^ipateH pratiShiddhameva tatkR^itavAnpa~Nktiratho vila~Nghya yat |
apathe padamarpayanti hi shrutavanto.api rajonimIlitAH || 9-74


--o)0(o--


hA tAteti kranditamAkarNya viShaNNa
stasyAnviShyanvetasaguDham prabhavam saH |
shalyaprotam prekShya sakumbham muniputram
tApAdantaHshalya ivAsItkShitipo.api || 9-75


   

--o)0(o--


tenAvatIrya turagAtprathitAnvayena
pR^iShTAnvayaH sa jalakumbhaniShaNNadehaH |
tasmai dvijetaratapasvisutam skhaladbhi
rAtmAnamakSharapadaiH kathayAmbabhuva || 9-76 


---o)0(o--


taccoditaH sa tamanuddhR^itashalyameva
pitroH sakAshamavasannadR^ishorninAya |
tAbhyAm tathAgatamupetya tamekaputra
maj~nyAnataH svacaritam nR^ipatiH shashamsa || 9-77


--o)0(o--


tau dampatI bahu vilapya shishoH prahartrA
shalyam nikhAtamudahArayatAmurastaH |
so.abhUtparAsuratha bhumipatim shashApa
hastArpitairnayanavAribhireva vR^iddhaH || 9-78


--o)0(o--


diShTAntamApsyati bhavAnapi putrashokA
dantye vayasyahamiveti tamuktavantam |
AkrAntapurvamiva muktaviSham bhujamgam
provAca kosalapatiH prathamAparAddhaH || 9-79


--o)0(o--


shApo.apyadR^iShTatanayAananapadmashobhe
sAnugraho bhagavatA mayi pAtito.ayam |
kR^iShyAm dahannapi khalu kShitimindhaneddho
bIjaprarohajananIm jvalanaH karoti || 9-80


--o)0(o--


ittham gate gataghR^iNaH kimayam vidhattAm
vadhyastavetyabhihito vasudhAdhipena |
edhAnhutAshanavataH sa muniryayAce
putram parAsumanugantumanAH sadAraH || 9-81


--o)0(o--


prAptAnugaH sapadi shAsanamasya rAjA
sampAdya pAtakaviluptadhR^itirnivR^ittaH |
antarniviShTapadamAtmavinAshahetum
shApam dadhajjvalanamaurvamivAmburAshiH || 9-82


--o)0(o--


---o)0(o--


---o)0(o--



desiraju hanumanta rao, August 09


desirajuhrao at yahoo.com
