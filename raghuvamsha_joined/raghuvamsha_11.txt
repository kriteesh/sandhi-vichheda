

--o)0(o--


kR^icChralabdhamapi labdhavarNabhAk
tam didesha munaye salakShmaNam |
apyasupraNayinAm raghoH kule
na vyahanyata kadAcidarthitA || 11-2


--o)0(o--


yAvadAdishati pArthivastayoH
nirgamAya puramArgasa.nskriyAm |
tAvadAshu vidadhe marutsakhaiH
sA sapuShpajalavarShibhirghanaiH || 11-3
		


--o)0(o--


tau nideshakaraNodyatau pituH
dhanvinau caraNayornipetatuH |
bhUpaterapi tayoH pravatsyatoH
namrayorupari bAShpabindavaH || 11-4
		


--o)0(o--


tau piturnayanajena vAriNA
	ki.ncidukShitashikhaNDakAvubhau |
	dhanvinau tamR^iShimanvagacChatAm
	pauradR^iShTikR^itamArgatoraNau || 11-5
		


--o)0(o--


 


lakShmaNAnucarameva rAghavam
	netumaicChadR^iShirityasau nR^ipaH |
	AshiSham prayuyuje na vAhinIm
	sA hi rakShaNavidhau tayoH kShamA || 11-6
		


--o)0(o--


mAtR^ivargacaraNaspR^ishau muneH
	tau prapadya padavIm mahaujasaH |
	rejaturgativashAtpravartinau
	bhAskarasya madhumAdhavAviva || 11-7


--o)0(o--


vIcilolabhujayostayorgatam
	shaishavAccapalamapyashobhata |
	tooyadAgame ivoddhyabhidyayoH
	nAmadheyasadR^isham viceShTitam || 11-8


--o)0(o--


tau balAtibalayoH prabhAvato
	vidyayoH pathi munipradiShTayoH |
	mamlaturna maNikuTTimocitau
	mAtR^ipArshvaparivartinAviva || 11-9
		


--o)0(o--


pUrvavR^ittakathitaiH purAvidaH
	sAnujaH pitR^isakhasya rAghavaH |
	uhyamAna iva vAhanocitaH
	pAdacAramapi na vyabhAvayat || 11-10
		


--o)0(o--


	tau sarA.nsi rasavadbhirambubhiH
	kUjitaiH shrutisukhaiH patatriNaH |
	vAyavaH surabhipuShpareNubhiH
	ChAyayA ca jaladAH siShevire || 11-11  
		


-o)0(o--


	nAmbhasAm kamalashobhinAm tathA
	shAkhinAm ca na parishramacChidAm |
	darshanena laghunA yathA tayoH
	prItimApurubhayostapasvinaH || 11-12 
		


--o)0(o--


	sthANudagdhavapuShastapovanam
	prApya dAsharathirAttakArmukaH |
	vigraheNa madanasya cAruNA
	so.abhavatpratinidhirna karmaNA || 11-13


--o)0(o--


	tau suketusutayA khilIkR^ite
	kaushikAdviditashApayA pathi |
	ninyatuH sthalaniveshitATanI
	lIlayaiva dhanuShI adhijyatAm || 11-14
		


--o)0(o--


	jyAninAdamatha gR^ihNatI tayoH
	prAdurAsa bahulakShapAChaviH |
	tADakA calakapAlakuNDalA
	kAlikeva nibiDA balAkinI || 11-15
		


--o)0(o--


	tIvravegadhutamArgavR^ikShayA
	pretacIvaravasA svanograyA |
	abhyabhAvi bharatAgrajastayA
	vAtyayeva pitR^ikAnanotthayA || 11-16
		


--o)0(o--


	udyataikabhujayaShTimAyatIm
	shroNilambipuruShAntramekhalAm |
	tAm vilokya vanitAvadhe ghR^iNAm
	patriNA saha mumoca rAghavaH || 11-17
	
		


--o)0(o--


	yaccakAra vivaram shilAghane
	tADakorasi sa rAmasAyakaH |
	apraviShTaviShayasya rakShasAm
	dvAratAmagamadantakasya tat || 11-18


--o)0(o--


	bANabhinnahR^idayA nipetuShI
	sA svakAnanabhuvam na kevalAm |
	viShTapatrayaparAjayasthirAm
	rAvaNashriyamapi vyakampayat || 11-19


--o)0(o--


--o)0(o--


	nairR^itaghnamatha mantravanmuneH
	prApadastramavadAnatoShitAt |
	jyotirindhananipAti bhAskarAt
	sUryakAnta iva tADakAntakaH || 11-21


--o)0(o--


	vAmanAshramapadam tataH param
	pAvanam shrutamR^iSherupeyivAn |
	unmanAH prathamajanmaceShTitA
	nyasmarannapi babhUva rAghavaH || 11-22


 --o)0(o--


	AsasAda munirAtmanastataH
	shiShyavargaparikalpitArhaNam |
	baddhapallavapuTA~njalidrumam
	darshanonmukhamR^igam tapovanam || 11-23


--o)0(o--


	tatra dIkShitamR^iShim rarakShatuH
	vighnato dasharathAtmajau sharaiH |
	lokamandhatamasAtkramoditau
	rashmibhiH shashidivAkarAviva || 11-24


--o)0(o--


	vIkShya vedimatha raktabindubhiH
	bandhujIvapR^ithubhiH pradUShitAm |
	sa.nbhramo.abhavadapoDhakarmaNAm
	R^itvijAm cyutavika~NkatasrucAm || 11-25 


	unmukhaH sapadi lakShamaNAgrajo
	bANamAshrayamukhAtsamuddharan |
	rakShasAm balamapashyadambare
	gR^idhrapakShapavaneritadhvajam || 11-26


--o)0(o--


	tatra yAvadhipatI makhadviShAm
	tau sharavyamakarotsa netarAn |
	kim mahoragavisarpivikramo
	rAjileShu garuDaH pravartate || 11-27


--o)0(o--


	so.astramugrajavamastrakovidaH
	sa.ndadhe dhanuShi vAyudaivatam |
	tena shailagurumapyapAtayat
	pANDupatramiva tADakAsutam || 11-28


--o)0(o--


	yaH subAhuriti rAkShaso.aparaH
	tatra tatra visasarpa mAyayA |
	tam kShuraprashakalIkR^itam kR^itI
	patriNAm vyabhajadAshramAdbahiH || 11-29


--o)0(o--


	ityapAstamakhavighnayostayoH
	sA.nyugInamabhinandya vikramam |
	R^itvijaH kulapateryathAkramam
	vAgyatasya niravartayankriyAH || 11-30


--o)0(o--


	tau praNAmacalakAkapakShakau 

bhrAtarAvavabhR^ithApluto muniH |
 AshiShAmanupada.n samaspR^ishat

darbhapATalatalena pANinA || 11-31


--o)0(o--


	tam nyamantrayata sa.nbhR^itakratuH
	maithilaH sa mithilAm vrajanvashI |
	rAghavAvapi ninAya bibhratau
	taddhanuHshravaNajam kutUhalam || 11-32


--o)0(o--


	taiH shiveShu vasatirgatAdhvabhiH
	sAyamAshramatanuShvagR^ihyata |
	yeShu dIrghatapasaH parigraho
	vAsavakShaNakalatratAm yayau || 11-33


--o)0(o--


	pratyapadyata cirAya yatpuna
	shcAru gautamavadhUH shilAmayI |
	svam vapuH sa kila kilbiShacChidAm
	rAmapAdarajasAmanugrahaH || 11-34  


--o)0(o--


	rAghavAnvitamupasthitam munim
	tam nishamya janako janeshvaraH |
	arthakAmasahitam saparyayA
	dehabaddhamiva dharmamabhyagAt || 11-35


--o)0(o--


	tau videhanagarInivAsinAm
	gAm gatAviva divaH punarvasU |
	manyate sma pibatAm vilocanaiH
	pakShmapAtamapi va~ncanAm manaH || 11-36 
		


--o)0(o--


	yUpavatyavasite kriyAvidhau
	kAlavitkushikava.nshavardhanaH |
	rAmamiShvasanadarshanotsukam
	maithilAya kathayA.nbabhUva saH || 11-37 


--o)0(o--


	tasya vIkShya lalitam vapuH shishoH
	pArthivaH prathitava.nshajanmanaH |
	svam vicintya ca dhanurdurAnamam
	pIDito duhitR^ishulkasa.nsthayA || 11-38


--o)0(o--


--o)0(o--


	hrepitA hi bahavo nareshvarAstena
	tAta dhanuShA dhanurbhR^itaH |
	jyAnighAtakaThinatvaco bhujAn
	svAnvidhUya dhigiti pratasthire || 11-40  


--o)0(o--


	pratyuvAca tamR^iShirnishamyatAm
	sArato.ayamathavA girA kR^itam |
	cApa eva bhavato bhaviShyati
	vyaktashaktirashanirgirAviva || 11-41


--o)0(o--


	evamAptavacanAtsa pauruSham
	kAkapakShakadhare.api rAghave |
	shraddadhe tridashagopamAtrake
	dAhashaktimiva kR^iShNavartmani || 11-42


	vyAdidesha gaNasho.atha pArshvagAn
	kArmukAbhiharaNAya maithilaH |
	taijasasya dhanuShaH pravR^ittaye
	toyadAniva sahasralocanaH || 11-43  


	tatprasuptabhujagendrabhIShaNam
	vIkShya dAsharathirAdade dhanuH |
	vidrutakratumR^igAnusAriNam
	yena bANamasR^ijatvR^iShadhvajaH || 11-44  


	Atatajyamakarotsa sa.nsadA
	vismayastimitanetramIkShitaH |
	shailasAramapi nAtiyatnataH
	puShpacApamiva peshalam smaraH  || 11-45 
	


--o)0(o--


	bhajyamAnamatimAtrakarShaNAt
	tena vajraparuShasvanam dhanuH |
	bhArgavAya dR^iDhamanyave punaH
	kShatramudyatamiva nyavedayat || 11-46


--o)0(o--


	dR^iShTasAramatha rudrakArmuke
	vIryashulkamabhinandya maithilaH |
	rAghavAya tanayAmayonijAm
	rUpiNIm shriyamiva nyavedayat || 11-47  


	maithilaH sapadi satyasa.ngaro
	rAghavAya tanayAmayonijAm |
	sa.nnidhau dyutimatastaponidhe
	ragnisAkShika ivAtisR^iShTavAn || 11-48  


	prAhiNocca mahitam mahAdyutiH
	kosalAdhipataye purodhasam |
	bhR^ityabhAvi duhituH parigrahAt
	dishyatAm kulamidam nimeriti || 11-49


--o)0(o--


	anviyeSha sadR^ishIm sa ca snuShAm
	prApa cainamanukUlavAgdvijaH |
	sadya eva sukR^itAm hi pacyate
	kalpavR^ikShaphaladharmi kA~NkShitam || 11-50  


----o)0(o--


	tasya kalpitapuraskriyAvidheH
	shushruvAnvacanamagrajanmanaH |
	uccacAla balabhitsakho vashI
	sainyareNumuShitArkadIdhitiH || 11-51 


--o)0(o--


	AsasAda mithilAm sa veShTayan
	pIDitopavanapAdapAm balaiH |
	prItirodhamasahiShTa sA purI
	strIva kAntaparibhogamAyatam || 11-52


-o)0(o--


	tau sametya samaye sthitAvubhau
	bhUpatI varuNavAsavopamau |
	kanyakAtanayakautukakriyAm
	svaprabhAvasadR^ishIm vitenatuH || 11-53  


--o)0(o--


	pArthivImudavahadraghUdvaho
	lakShmaNastadanujAmathormilAm |
	yau tayoravarajau varaujasau
	tau kushadhvajasute sumadhyame || 11-54  


--o)0(o--


--o)0(o--


--o)0(o--


	evamAttaratirAtmasa.nbhavA.n
	tAnniveshya caturo.api tatra saH |
	adhvasu triShu visR^iShTamaithilaH
	svAm purIm dasharatho nyavartata || 11-57  


--o)0(o--


	tasya jAtu marutaH pratIpagA
	vartmasu dhvajatarupramAthinaH |
	ciklishurbhR^ishatayA varUthinIm
	uttaTA iva nadIrayAH sthalIm || 11-58 


 --o)0(o--


	tasya jAtu marutaH pratIpagA
	vartmasu dhvajatarupramAthinaH |
	ciklishurbhR^ishatayA varUthinIm
	uttaTA iva nadIrayAH sthalIm || 11-58 


 --o)0(o--


	lakShyate sma tadanantaram raviH
	baddhabhImapariveShamaNDalaH |
	vainateyashamitasya bhogino
	bhogaveShTita iva cyuto maNiH || 11-59  


 --o)0(o--


--o)0(o--


	bhAskarashca dishamadhyuvAsa yAm
	tAm shritAH pratibhayam vavAsire |
	kShatrashoNitapitR^ikriyocitam
	codayantya iva bhArgavam shivAH || 11-61


--o)0(o--


	tatpratIpapavanAdivaikR^itam
	prekShya shAntimadhikR^itya kR^ityavid |
	anvayu~Nkta gurumIshvaraH kShiteH
	svantamityalaghayatsa tadvyathAm || 11-62


--o)0(o--


	tejasaH sapadi rAshirutthitaH
	prAdurAsa kila vAhinImukhe |
	yaH pramR^ijya nayanAni sainikaiH
	lakShaNIyapuruShAkR^itishcirAt || 11-63


 --o)0(o--


	pitryama.nshamupavItalakShaNam
	mAtR^ikam ca dhanurUrjitam dadhat |
	yaH sasoma iva gharmadIdhitiH
	sadvijihva iva candanadrumaH || 11-64


--o)0(o--


	yena roShaparuShAtmanaH pituH
	shAsane sthitibhido.api tasthuShA |
	vepamAnajananIshirashChidA
	prAgajIyata ghR^iNA tato mahI || 11-65


--o)0(o--


	akShabIjavalayena nirbabhau
	dakShiNashravaNasa.nsthitena yaH |
	kShatriyAntakaraNaikavi.nshateH
	vyAjapUrvagaNanAmivodvahan || 11-66


--o)0(o--


	tam piturvadhabhavena manyunA
	rAjava.nshanidhanAya dIkShitam |
	bAlasUnuravalokya bhArgavam
	svAm dashAm ca viShasAda pArthivaH || 11-67  


--o)0(o--


	nAma rAma iti tulyamAtmaje
	vartamAnamahite ca dAruNe |
	hR^idyamasya bhayadAyi cAbhavad
	ratnajAtamiva hArasarpayoH || 11-68


--o)0(o--


	arghyamarghyamiti vAdinam nR^ipam
	so.anavekShya bharatAgrajo yataH |
	kShatrakopadahanArciSham tataH
	sa.ndadhe dR^ishamudagratArakAm || 11-69


--o)0(o--


	tena kArmukaniShaktamuShTinA
	rAghavo vigatabhIH purogataH |
	a~NgulIvivaracAriNam sharam
	kurvatA nijagade yuyutsunA || 11-70


--o)0(o-- 


	kShatrajAtamapakAravairi me
	tannihatya bahushaH shamam gataH |
	suptasarpa iva daNDaghaTTanAt
	roShito.asmi tava vikramashravAt || 11-71  


--o)0(o--


	maithilasya dhanuranyapArthivaiH
	tvam kilAnamitapUrvamakShaNoH |
	tannishamya bhavatA samarthaye
	vIryashR^i~Ngamiva bhagnamAtmanaH || 11-72


--o)0(o--


	anyadA jagati rAma ityayam
	shabda uccarita eva mAmagAt |
	vrIDamAvahati me sa sa.nprati
	vyastavR^ittirudayonmukhe tvayi || 11-73


--o)0(o--


	bibhrato.astramacale.apyakuNThitam
	dvau rupU mama matau samAgasau |
	dhenuvatsaharaNAcca haihaya
	stvam ca kIrtimapahartumudyataH || 11-74 


--o)0(o--


	kShatriyAntakaraNo.api vikramaH
	tena mAmavati nAjite tvayi |
	pAvakasya mahimA sa gaNyate
	kakShavajjalati sAgare.api yaH || 11-75


--o)0(o--


	viddhi cAttabalamojasA hareH
	aishvaram dhanurabhAji yattvayA |
	khAtamUlamanilo nadIrayaiH
	pAtayatyapi mR^idustaTadrumam || 11-76


   

--o)0(o--


	tanmadIyamidamAyudham jyayA
	sa.ngamayya sasharam vikR^iShyatAm |
	tiShThatu pradhanamevamapyaham
	tulyabAhutarasA jitastvayA || 11-77


---o)0(o--


	kAtaro.asi yadi vodgatArciShA
	tarjitaH parashudhArayA mama |
	jyAnighAtakaThinA~NgulirvR^ithA
	badhyatAmabhayayAcanA~njaliH || 11-78 


--o)0(o--


	evamuktavati bhImadarshane
	bhArgave smitavikampitAdharaH |
	taddhanurgrahaNameva rAghavaH
	pratyapadyata samarthamuttaram || 11-79


--o)0(o--


	pUrvajanmadhanuShA samAgataH
	so.atimAtralaghudarshano.abhavat |
	kevalo.api subhago navAmbudaH
	kim punastridashacApalA~nChitaH || 11-80 


--o)0(o--


	tena bhUminihitaikakoTi
	tatkArmukam ca balinAdhiropitam |
	niShprabhashca ripurAsa bhUbhR^itAm
	dhUmasheSha iva dhUmaketanaH || 11-81 


--o)0(o--


	tAvubhAvapi parasparasthitau
	vardhamAnaparihInatejasau |
	pashyati sma janatA dinAtyaye
	pArvaNau shashidivAkarAviva || 11-82


--o)0(o--


	tam kR^ipAmR^iduravekShya bhArgavam
	rAghavaH skhalitavIryamAtmani |
	svam ca sa.nhitamamoghamAshugam
	vyAjahAra harasUnusa.nnibhaH || 11-83


--o)0(o--


	na prahartumalamasmi nirdayam
	vipra ityabhibhatyapi tvayi |
	sha.nsa kim gatimanena patriNA
	hanmi lokamuta te makhArjitam || 11-84


--o)0(o--


	pratyuvAca tamR^iShirna tattvataH
	tvAm na vedmi puruSham purAtanam |
	gAm gatasya tava dhAma vaiShNavam
	kopito hyasi mayA didR^ikShuNA || 11-85


--o)0(o--


	bhasmasAtkR^itavataH pitR^idviShaH
	pAtrasAcca vasudhAm sasAgarAm |
	Ahito jayaviparyayo.api me
	shlAghya eva parameShThinA tvayA || 11-86


--o)0(o--


	tat gatim matimatAm varepsitAm
	puNyatIrthagamanAya rakSha me |
	pIDayiShyati na mAm khilIkR^itA
	svargapaddhatiH abhoghalolupam || 11-87


--o)0(o--


	pratyapadyata tatheti rAghavaH
	prA~Nmukhashca visasarja sAyakam |
	bhArgavasya sukR^ito.api so.abhavat
	svargamArgaparigho duratyayaH || 11-88


--o)0(o--


	rAghavo.api caraNau taponidheH
	kShamyatAmiti vadansamaspR^ishat |
	nirjiteShu tarasA tarasvinAm
	shatruShu praNatireva kIrtaye || 11-89 



--o)0(o--


	rAjasatvamavadhUya mAtR^ikam
	pitryamasmi gamitaH shamam yadA |
	nanvaninditaphalo mama tvayA
	nigraho.apyayamanugR^ihIkR^itaH || 11-90



--o)0(o--


	sAdhayAmyahamavighnamastu te
	devakAryamupapAdayiShyataH |
	UcivAniti vacaH salakShmaNam
	lakShmaNAgrajamR^iShitirodadhe || 11-91  
--o)0(o--


	tasmingate vijayinam parirabhya rAmam
	snehAdamanyata pitA punareva jAtam |
	tasyAbhavatkShaNashucaH paritoShalAbhaH
	kakShAgnila~Nghitataroriva vR^iShTipAtaH || 11-92


--o)0(o--


	atha pathi gamayitvA kL^iptaramyopakArye
	katicidavanipAlaH sharvarIH sharvakalpaH |
	puramavishadayodhyAm maithilIdarshanInAm
	kuvalayitagavAkShAm locanaira~NganAnAm || 11-93  


--o)0(o--


---o)0(o--


---o)0(o--



desiraju hanumanta rao, July 2010


desirajuhrao at yahoo.com
