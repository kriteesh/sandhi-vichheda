

Introduction


--o)0(o--


vaidehi pashya.a.amalayAdvibhaktam
	matsetunA phenilamamburAshim |
	ChAyApatheneva sharatprasannam
	AkAshamAviShkR^itachArutAram || 13-2


--o)0(o--


guroryiyakShoH kapilena medhye
	rasAtalamsa.nkramite tura.nge |
	tadarthamurvImavadhArayadbhiH
	pUrvaiH kilAyamparivardhito naH || 13-3 
		


--o)0(o--


garbhamdadhatyarkamarIchayo.asmAt
	vivR^iddhimatrAshnuvate vasUni |
	abindhanamvahnimasau bibharti
	prahlAdanamjyotirajanyanena || 13-4 
		


--o)0(o--


tAmtAmavasthAmpratipadyamAnam
sthitamdasha vyApa disho mahimnA |
viShNorivAsyAnavadhAraNIyam
IdR^iktayA rUpamiyattAyA vA || 13-5 
		


--o)0(o--


nAbhiprarUDhAmburuhAsanena
sa.nstUyamAnaH prathamena dhAtrA |
amumyugAntochitayoganidraH
sa.nhR^itya lokAnpuruSho.adhishete || 13-6
		


--o)0(o--


--o)0(o--


rasAtalAdAdibhavena pu.nsA
	bhuvaH prayuktodvahanakriyAyAH |
	asyAchChamambhaH pralayapravR^iddham
	muhUrtavaktrAbharaNambabhUva || 13-8 


--o)0(o--
mukhArpaNeShu prakR^itipragalbhAH
	svayamtara.ngAdharadAnadakShaH |
	ananyasAmAnyakalatravR^ittiH
	pibatyasau pAyayate cha sindhUH || 13-9  


--o)0(o--


sasatvamAdAya nadImukhAmbhaH
	sa.nmIlayanto vivR^itAnanatvAt |
	amI tirobhistimayaH sarandhraiH
	Udhvamvitanvanti jalapravAhAn || 13-10 
		


--o)0(o--


mAta.nganakraiH sahasotpatadbhirH
	bhinnAndvidhA pashya samudraphenAn |
	kapolasa.nsarpitayA ya eShAm
	vrajanti karNakShaNachAmaratvam || 13-11 
		


-o)0(o--


velAnilAya prasR^itA bhuja.ngA
	vahormivisphUrjathunirvisheShAH |
	sUryA.nshusa.nparkavivR^iddharAgaiH
	vyajyanta ete maNibhiH phaNasthaiH || 13-12 
		


--o)0(o--


tavAdharaspardhiShu vidrumeShu
	paryastametatsahasormivegAt |
	UrdhvA~Nkuraprotamukhamkatha.nchit
	kleshAdapakrAmati sha~NkhayUtham || 13-13 


--o)0(o--


pravR^ittamAtreNa payA.nsi pAtum
	AvartavegAdbhramatA ghanena |
	AbhAti bhUyiShThamayamsamudraH
	pramathyamAno giriNeva bhUyaH || 13-14
		


--o)0(o--


dUrAdayashchakranibhasya tanvI
	tamAlatAlIvanarAjinIlA |
	AbhAti velA lavaNAmburAsheH
	dhArAnibaddheva kala~NkarekhA || 13-15 
		


--o)0(o--  


velAnilaH ketakareNubhiste
	sa.nbhAvayatyAnanamAyatAkShi |
	mAmakShamammaNDanakAlahAneH
	vettIva bimbAdharabaddhatR^iShNam || 13-16
		


--o)0(o--


ete vayamsaikatabhinnashukti
	paryastamuktApaTalampayodheH |
	prAptA muhUrtena vimAnavegAt
	kUlamphalAvarjitapUgamAlam || 13-17
		


--o)0(o--


kuruShva tAvatkarabhoru pashchAt
	mArge mR^igaprekShiNi dR^iShTipAtam |
	eShA vidUrIbhavataH samudrAt
	sakAnanA niShpatatIva bhUmiH || 13-18 


--o)0(o--


kvachitpathA sa.ncharate surANAm
	kvachidghanAnAmpatatAmkvachichcha |
	yathAvidho me manaso.abhilAShaH
	pravartate pashya tathA vimAnam || 13-19 


--o)0(o--
asau mahendradvipadAnagandhi
	strimArgagAvIchivimardashItaH |
	AkAshavAyurdinayauvanotthAn
	AchAmati svedalavAnmukhe te || 13-20
 


--o)0(o--


kareNa vAtAyanalambitena
	spR^iShTastvayA chaNDi kutUhalinyA |
	Amu~nchatIvAbharaNamdvitIyam
	udbhinnavidyudvalayo ghanaste || 13-21 


--o)0(o--


amI janasthAnamapoDhavighnam
	matvA samArabdhanavoTajAni |
	adhyAsate chIrabhR^ito yathAsvam
	chirojjhitAnyAshramamaNDalAni || 13-22 


 --o)0(o--


saiShA sthalI yatra vichinvatA tvAm
	bhraShTammayA nUpuramekamurvyAm |
	adR^iShyata tvachcharaNAravinda
	vishleShaduHkhAdiva baddhamaunam || 13-23 


--o)0(o--


tvamrakShasA bhIru yato.apanItA
	tammArgametAH kR^ipayA latA me |
	adarshayanvaktumashaknuvatyaH
	shAkhAbhirAvarjitapallavAbhiH || 13-24 


--o)0(o--


mR^igyashcha darbhA~NkuranirvyapekShAH
	tavAgatij~nyamsamabodhayanmAm |
	vyApArayantyo dishi dakShiNasyAm
	utpakSharAjIni vilochanAni || 13-25 


etadgirermAlyavataH purastAt
	Avirbhatyambaralekhi shR^i~Ngam |
	navampayo yatra ghanairmayA cha
	tvadviprayogAshru samamvisR^iShTam || 13-26


--o)0(o--


gandhashcha dhArAhatapalvalAnAm
	kAdambamardhodgatakesaramcha |
	snigdhAshcha kekAH shikhinAmbabhUvuH
	yasminnasahyAni vinA tvayA me || 13-27 


--o)0(o--


pUrvAnubhUtamsmaratA cha yatra
	kampottarambhIru tavopagUDham |
	guhAvisArINyativAhitAni
	mayA katha.nchidghanagarjitAni || 13-28


--o)0(o--


AsArasiktakShitibAShpayogAt
	mAmakShiNodyatra vibhinnakoshaiH |
	viDambyamAnA navakandalaiste
	vivAhadhUmAruNalochanashrIH || 13-29 


--o)0(o--


upAntavAnIravanopagUDhAni
	AlakShyapAriplavasArasAni |
	dUrAvatIrNA pibatIva khedAt
	amUni pampAsalilAni dR^iShTiH || 13-30 


--o)0(o--


atrAviyuktAni ratha~NganAmnA
	manyonyadattotpalakesarANi |
	dvandvAni dUrAntaravartinA te
	mayA priye sasmitamIkShitAni || 13-31


--o)0(o--


imAmtaTAshokalatAmcha tanvIm
	stanAbhirAmastabakAbhinamrAm |
	tvatprAptibuddhyA parirabdhukAmaH
	saumitriNA sAshrurahamniShiddhaH || 13-32


--o)0(o--


amUrvimAnAntaralambinInAm
	shrutvA svanamkA~nchanaki~NkiNInAm |
	pratyudvrajantIva khamutpatantyo
	godAvarIsArasapa~NktayastvAm || 13-33 


--o)0(o--


eShA tvayA peshalamadhyayApi
	ghaTAmbusa.nvardhitabAlachUtA |
	AnandayatyunmukhakR^iShNasArA
	dR^iShTA chirAtpa~nchavaTI mano me || 13-34


--o)0(o--


atrAnugodammR^igayAnivR^ittaH
	tara.ngavAtena vinItakhedaH |
	rahastvadutsa~NganiShaNNamUrdhA
	smarAmi vAnIragR^iheShu suptaH || 13-35 


--o)0(o--


bhrUbhedamAtreNa padAnmaghonaH
	prabhra.nshayAm yo nahuShamchakAra |
	tasyAvilAmbhaHparishuddhihetoH
	bhaumo muneH sthAnaparigraho.ayam || 13-36
		


--o)0(o--


tretAgnidhUmAgramanindyakIrteH
	tasyedamAkrAntavimAnamArgam |
	ghrAtvA havirgandhi rajovimuktaH
	samashnute me laghimAnamAtmA || 13-37


--o)0(o--


etanmumunermAnini shAtakarNeH
	pa~nchApsaro nAma vihAravAri |
	AbhAti paryantavanamvidUrAt
	meghAntarAlakShyamivendubimbam || 13-38 


--o)0(o--


--o)0(o--


tasyAyamantarhitasaudhabhAjaH
	prasaktasa.ngItamR^ida~NgaghoShaH |
	viyadgataH puShpakachandrashAlAH
	kShaNampratishrunmukharAH karoti || 13-40 


--o)0(o--


havirbhujAmedhavatAmchaturNAm
	madhye lalATa.ntapasaptasaptiH |
	asau tapasyatyaparastapasvI
	nAmnA sutIkShNashcharitena dAntaH || 13-41 


--o)0(o--


amumsahAsaprahitekShaNAni
	vyAjArdhasa.ndarshitamekhalAni |
	nAlamvikartumjanitendrasha~Nkam
	surA~NganAvibhramacheShTitAni || 13-42 


eSho.akShamAlAvalayammR^igANAm
	kaNDUyitAramkushasUchilAvam |
	sabhAjane me bhujamUrdhvabAhuH
	savyetaramprAdhvamitaH prayu~Nkte || 13-43 


vAcha.nyamatvAtpraNatimmamaiSha
	kampena ki~nchitpratigR^ihya mUrdhnaH |
	dR^iShTimvimAnavyavadhAnamuktAm
	punaH sahasrArchiShi sa.nnidhatte || 13-44 


adaH sharaNyamsharabha~NganAmnaH
	tapovanampAvanamAhitAgneH |
	chirAya sa.ntarpya samidbhiragnim
	yo mantrapUtAmtanumapyahauShIt || 13-45 


--o)0(o--


ChAyAvinItAdhvaparishrameShu
	bhUyiShThasa.nbhAvyaphaleShvamIShu |
	tasyAtithInAmadhunAsaparyA
	sthitA suputreShviva pAdapeShu || 13-46 


--o)0(o--


dhArAsvanodgAridarImukho.asau
	shR^i~NgA~NgalagnAmbujavaprapa~NkaH |
	badhnAti me bandhuragAtri chakShuH
	dR^iptaH kakudmAniva chitrakUTaH || 13-47 
--o)0(o--


eShA prasannastimitapravAhA
	saridvidUrAntarabhAvatanvI |
	mandAkinI bhAti nagopakaNThe
	muktAvalI kaNThagateva bhUmeH || 13-48
--o)0(o--


ayamsujAto.anugiramtamAlaH
	pravAlamAdAya sugandhi yasya |  
	yavA~NkurApANDukapolashobhI
	mayAvata.nsaH parikalpitaste || 13-49


--o)0(o--


anigrahatrAsavinItasattva
	mapuShpali~NgAtphalabandhivR^ikSham |
	vanamtapaHsAdhanametadatreH
	AviShkR^itodagrataraprabhAvam || 13-50 


----o)0(o--


atrAbhiShekAya tapodhanAnAm
	saptarShihastoddhR^itahemapadmAm |
	pravartayAmAsa kilAnasUyA
	trisrotasamtryambakamaulimAlAm || 13-51 


--o)0(o--


vIrAsanairdhyAnajuShAmR^iShINAm
	amI samadhyAsitavedimadhyAH |
	nivAtaniShkampatayA vibhAnti
	yogAdhirUDhA iva shAkhino.api || 13-52 


-o)0(o--


tvayA purastAdupayAchito yaH
	so.ayamvaTaH shyAma iti pratItaH |
	rAshirmaNInAmiva gAruDAnAm
	sapadmarAgaH phalito vibhAti || 13-53 


--o)0(o--


The stanzas 54-57 form a kalApa; pl see I. 5. In these stanzas the poet describes 
	the confluence of Ganga and Yamuna.


kvachitprabhAlepibhirindranIlaiH
	muktAmayI yaShTirivAnuviddhA |
	anyatra mAlA sitapa~NkajAnAm
	indIvarairutkhachitAntareva || 13-54 


--o)0(o--


--o)0(o--


--o)0(o--


kvachichcha kR^iShNoragabhUShaNeva
	bhasmA~NgarAgA tanurIshvarasya |
	pashyAnavadyA~Ngi vibhAti ga~NgA
	bhinnapravAhA yamunAtara~NgaiH || 13-57


--o)0(o--


samudrapatyorjalasa.nnipAte
	pUtAtmanAmatra kilAbhiShekAt |
	tattvAvabodhena vinApi bhUyaH
	tanutyajAmnAsti sharIrabandhaH || 13-58 


 --o)0(o--


--o)0(o--


The stanzas from 60 to 63 are again a kalApa, a group of four. But here they 
	are segregated for reading convenience.


payodharaiH puNyajanA~NganAnAmnirviShTahemAmbujareNu yasyAH |
	brAhmamsaraH kAraNamAptavAcho buddherivAvyaktamudAharanti || 13-60 



--o)0(o--


jalAni yA tIranikhAtayUpA
	vahatyayodhyAmanu rAjadhAnIm |
	tura.ngamedhAvabhR^ithAvatIrNaiH
	ikShvAkubhiH puNyatarIkR^itAni || 13-61 


--o)0(o--


yAmsaikatotsa~NgasukhochitAnAm
	prAjyaiH payobhiH parivardhitAnAm |
	sAmAnyadhAtrImiva mAnasamme
	sa.nbhAvayatyuttarakosalAnAm || 13-62 


--o)0(o--


seyammadIyA jananIva tena
	mAnyena rAj~nyA sarayUrviyuktA |
	dUre vasantamshishirAnilairmAm
	tara.ngahastairupagUhatIva || 13-63 


--o)0(o--


viraktasa.ndhyAkapishamparastAt
	yato rajaH pArthivamujjihIte |
	sha~Nke hanUmatkathitapravR^ittiH
	pratyudgato mAmbharataH sasainyaH || 13-64 


--o)0(o--


addhA shriyampAlitasa.ngarAya
	pratyarpayiShyatyanaghAmsa sAdhuH |
	hatvA nivR^ittAya mR^idhe kharAdIn
	sa.nrakShitAmtvAmiva lakShmaNo me || 13-65 


--o)0(o--


asau puraskR^itya gurumpadAtiH
	pashchAdavasthApitavAhinIkaH |
	vR^iddhairamAtyaiH saha chIravAsA
	mAmarghyapANirbharato.apyupaiti || 13-66 


--o)0(o--


pitrA visR^iShTAmmadapekShayA yaH
	shriyamyuvApya~NkagatAmabhoktA |
	iyanti varShANi tayA sahogram
	abhyasyatIva vratamAsidhAram || 13-67 


--o)0(o--


etAvaduktavati dAsharathau tadIyA
	michChAmvimAnamadhidevatayA viditvA |
	jyotiShpathAdavatatAra savismayAbhi
	rudvIkShitamprakR^itibhirbharatAnugAbhiH || 13-68 


--o)0(o--


tasmAtpuraHsarabibhIShaNadarshanena
	sevAvichakShaNaharIshvaradattahastaH |
	yAnAdavAtaradadUramahItalena
	mArgeNa bha~NgirachitasphaTikena rAmaH || 13-69


--o)0(o--


ikShvAkuva.nshagurave prayataH praNamya
	sa bhrAtarambharatamarghyaparigrahAnte |
	paryashrurasvajata mUrdhani chopajaghrau
	tadbhaktyapoDhapitR^irAjyamahAbhiSheke || 13-70 


--o)0(o-- 


shmashrupravR^iddhijanitAnanavikriyA.nshcha
	plakShAnprarohajaTilAniva mantrivR^iddhAn |
	anvagrahItpraNamataH shubhadR^iShTipAtai
	rvAtAnuyogamadhurAkSharayA cha vAchA || 13-71 


--o)0(o--


durjAtabandhurayamR^ikShaharIshvaro me
	paulastya eSha samareShu puraHprahartA |
	ityAdR^itena kathitau raghunandanena
	vyutkramya lakShmaNamubhau bharato vavande || 13-72 


--o)0(o--


saumitriNA tadanu sa.nsasR^ije sa chaina
	mutthApya namrashirasambhR^ishamAlili~Nga |
	rUDhendrajitpraharaNavraNakarkashena
	klishyannivAsya bhujamadhyamurasthalena || 13-73


--o)0(o--


rAmAj~nyayA harichamUpatayastadAnIm
	kR^itvA manuShyavapurAruruhurgajendrAn |
	teShu kSharatsu bahudhA madavAridhArAH
	shailAdhirohaNasukhAnyupalebhirete || 13-74 


--o)0(o--


sAnuplavaH prabhurapi kShaNadAcharANAm
	bheje rathAndasharathaprabhavAnushiShTaH |
	mAyAvikalparachitairapi ye tadIyai
	rna syandanaistulitakR^itrimabhaktishobhAH || 13-75 


--o)0(o--


bhUyastato raghupatirvilasatpatAka
	madhyAsta kAmagati sAvarajo vimAnam |
	doShAtanambudhabR^ihaspatiyogadR^ishya
	stArApatistaralavidyudivAbhravR^indam || 13-76 


   

--o)0(o--


tatreshvareNa jagatAmpralayAdivorvI.n
	varShAtyayena ruchamabhraghanAdivendoH |
	rAmeNa maithilasutAmdashakaNThakR^ichChrA
	tpratyuddhR^itAmdhR^itimatImbharato vavande || 13-77 


---o)0(o-- 


la~NkeshvarapraNatibha~NgadR^iDhavratamta
	dvandyamyugamcharaNayorjanakAtmajAyAH |
	jeShThAnuvR^ittijaTilamcha shiro.asya sAdho
	ranyonyapAvanamabhUdubhayamsametya || 13-78 


--o)0(o--


kroshArdhamprakR^itipuraHsareNa gatvA
	kAkutsthaH stimitajavena puShpakeNa |
	shatrughnaprativihitopakAryamAryaH
	sAketopavanamudAramadhyuvAsa || 13-79 


--o)0(o--


---o)0(o--


---o)0(o--



desiraju hanumanta rao, August 09


desirajuhrao at yahoo.com
