


Introduction


		athepsita.n bharturupasthitodaya.n sakhIjanodvIkShaNakaumudImukham |
		
		nidAnamikShvAkukulasya sa.ntateH sudakShiNA dauhR^idalakShaNa.n 
		dadhau || 3-1 


--o)0(o--


		sharIrasAdAdasamagrabhUShaNA mukhena sAlakShyata lodhrapANDunA |
		
		tanuprakAshena viceyatArakA prabhAtakalpA shashineva sharvarI || 
		3-2 


  --o)0(o--


Endnote of this page contains abbreviations used in here.


--o)0(o--


		tadAnana.n mR^itsurabhi kShitIshvaro rahasyupAghrAya na 
		tR^iptimAyayau | 
		karIva sikta.n pR^iShataiH payomucA.n shucivyapAye vanarAjipalvalam 
		|| 3-3 
		


--o)0(o--


		diva.n marutvAniva bhokShyate bhuva.n digantavishrAntaratho hi 
		tatsutaH | 
		ato.abhilAShe prathama.n tathAvidhe mano babandhAnyarasAnvila~Nghya 
		sA || 3-4
		


--o)0(o--


		na me hriyA sha.nsati ki.ncidIpsita.n spR^ihAvatI vastuShu keShu 
		mAgadhI | 
		iti sma pR^icChatyanuvelamAdR^itaH priyAsakhIruttarakosaleshvaraH || 
		3-5
		
		


--o)0(o--


		upetya sA dohadaduHkhashIlatA.n yadeva vavre tadapashyadAhR^itam |
		
		na hIShTamasya tridive.api bhUpaterabhUdanAsAdyamadhijyadhanvanaH 
		|| 3-6
		


--o)0(o--


--o)0(o--


		nidhAnagarbhAmiva sAgarAmbarA.n shamImivAbhyantaralInapAvakAm 
		| 
		nadImivAntaHsalilA.n sarasvatI.n nR^ipaH sasattvA.n 
		mahiShImamanyata || 3-9  


--o)0(o--


priyAnurAgasya manaH samunnaterbhujArjitAnA.n ca digantasa.npadAm | 
yathAkrama.n pu.nsavanAdikAH kriyA dhR^iteshca dhIraH sadR^ishIrvyadhatta 
saH || 3-10
		


--o)0(o--


surendramAtrAshritagarbhagauravAtprayatnamuktAsanayA gR^ihAgataH | 
tayopacArA~njalikhinnahastayA nananda pAriplavanetrayA nR^ipaH || 3-11 
		
		


--o)0(o--


kumArabhR^ityAkushalairanuShThite bhiShagbhirAptairatha garbhabharmaNi | 
patiH pratItaH prasavonmukhI.n priyA.n dadarsha kAle divamabhritAmiva || 
3-12 
		
		


--o)0(o--


grahaistataH pa~ncabhiruccasa.nsthitairasUryagaiH sUcitabhAgyasa.npadam | 
asUta putra.n samaye shacIsamA trisAdhanA shaktirivArthamakShayam || 3-13


--o)0(o--


dishaH prasedurmaruto vavuH sukhAH
		pradakShiNArcirhaviragnirAdade | 
babhUva sarva.n shubhasha.nsi tatkShaNa.n 
		bhavo hi lokAbhyudayAya 
tAdR^ishAm || 3-14
		
		


--o)0(o--


ariShTashayyA.n parito visAriNA sujanmanastasya nijena tejasA | 
nishIthadIpAH sahasA hatatviSho babhUvurAlekhyasamarpitA iva || 3-15 
		
		


--o)0(o--


janAya shuddhAntacarAya sha.nsate kumArajanmAmR^itasa.nmitAkSharam | 
AdeyamAsIttrayameva bhUpateH shashiprabha.n Chatramubhe ca cAmare || 3-16 
		
		


--o)0(o--


nivAtapadmastimitena cakShuShA nR^ipasya kAnta.n pibataH sutAnanam | 
mahodadheH pUra ivendudarshanAdguruH praharShaH prababhUva nAtmani || 3-17  
		


--o)0(o--


sa jAtakarmaNyakhile tapasvinA tapovanAdetya purodhasA kR^ite | 
dilIpasUnurmaNirAkarodbhavaH prayuktasa.nskAra ivAdhika.n babhau || 3-18



--o)0(o--


sukhashravA ma~NgalatUryanisvanAH pramodanR^ityaiH saha vArayoShitAm|
na kevala.n sadmani mAgadhIpateH pathi vyajR^imbhanta divaukasAmapi ||3-19
		


--o)0(o--


--o)0(o--


shrutasya yAyAdayamantamarbhakaH 
		tathA pareShA.n yudhi ceti pArthivaH | 
avekShya dhAtorgamanArthamarthaviccakAra 
		nAmnA raghumAtmasambhavam || 3-21  


--o)0(o--


pituH prayatnAtsa samagrasa.npadaH shubhaiH sharIrAvayavairdine dine | 
pupoSha vR^iddhi.n haridashvadIdhiteranupraveshAdiva bAlacandramAH || 3-22
		


 --o)0(o--


umAvR^iShA~Nkau sharajanmanA yathA yathA jayantena shacIpurandarau | 
tathA nR^ipaH sA ca sutena mAgadhI nanandatustatsadR^ishena tatsamau || 3-23
		


--o)0(o--


rathA~NkanAmnoriva bhAvabandhana.n babhUva yatprema parasparAshrayam | 
vibhaktamapyekasutena tattayoH parasparasyopari paryacIyata || 3-24 
		


--o)0(o--


uvAca dhAtryA prathamodita.n vaco yayau tadIyAmavalambya cA~Ngulim | 
abhUcca namraH praNipAtashikShayA piturmuda.n tena tatAna so.arbhakaH || 
3-25 


tama~NkamAropya sharIrayogajaiH sukhairniShi~ncantamivAmR^ita.n tvaci | 
upAntasa.nmIlitalocano nR^ipashcirAtsutasparsharasaj~natA.n yayau || 3-26
		


--o)0(o--


ama.nsta cAnena parArdhyajanmanA sthiterabhettA sthitimantamanvayam | 
svamUrtibhedena guNAgryavartinA patiH prajAnAmiva sargamAtmanaH || 3-27
		


--o)0(o--


sa vR^ittacUlashcalakAkapakShakairamAtyaputraiH savayobhiranvitaH | 
liperyathAvadgrahaNena vA~Nmaya.n nadImukheneva samudramAvishat || 3-28 
		


--o)0(o--


athopanIta.n vidhivadvipashcito vininyurena.n guravo gurupriyam | 
avandhyayatnAshca babhUvuratra te kriyA hi vastUpahitA prasIdati || 3-29 
		


--o)0(o--


dhiyaH samagraiH sa guNairudAradhIH kramAccatasrashcaturarNavopamAH | 
tatAra vidyAH pavanAtipAtibhirdisho haridbhirharitAmiveshvaraH || 3-30


--o)0(o--


tvaca.n ca medhyA.n paridhAya rauravImashikShatAstra.n pitureva mantravat |

na kevala.n tadgururekapArthivaH kShitAvabhUdekadhanurdharo.api saH || 3-31
		


--o)0(o--


mahokShatA.n vatsataraH spR^ishanniva dvipendra
		bhAva.n kalabhaH shrayanniva |

raghuH kramAdyauvanabhinnashaishavaH 
		pupoSha gAmbhIryamanohara.n vapuH || 
3-32


--o)0(o--


athAsya godAnavidheranantara.n vivAhadIkShA.n niravartayadguruH | 
narendrakanyAstamavApya satpati.n tamonuda.n dakShasutA ivAbabhuH || 3-33
		


--o)0(o--


yuvA yugavyAyatabAhura.nsalaH kavATavakShAH pariNaddhaka.ndharaH | 
vapuHprakarShAdajayadguru.n raghustathApi nIcairvinayAdadR^ishyata || 3-34


--o)0(o--


--o)0(o--


narendramUlAyatanAdanantara.n tadAspada.n shrIryuvarAjasa.nj~nitam | 
agacChada.nshena guNAbhilAShiNI navAvatAra.n kamalAdivotpalam || 3-36 
		


--o)0(o--


vibhAvasuH sArathineva vAyunA ghanavyapAyena gabhasthimAniva | 
babhUva tenAtitarA.n suduHsahaH kaTaprabhedena karIva pArthivaH || 3-37 


--o)0(o--


niyujya ta.n homatura.ngarakShaNe dhanurdhara.n rAjasutairanudrutam | 
apUrNamekena shatakratUpamaH shata.n kratUnAmapavighnamApa saH || 3-38 
		


--o)0(o--


tataH para.n tena makhAya yajvanA tura.ngamutsR^iShTamanargala.n punaH | 
dhanurbhR^itAmagrata eva rakShiNA.n jahAra shakraH kila gUDhavigrahaH || 
3-39 


--o)0(o--


viShAdaluptapratipatti vismita.n kumArasainya.n sapadi sthita.n ca tat | 
vasiShThadhenushca yadR^IcChayAgatA shrutaprabhAvA dadR^ishe.atha nandinI 
|| 3-40 


---o)0(o--


 


tada~NganiSyandanajalena locane pramR^ijya puNyena puraskR^itaH satAm | 
atIndriyeShvapyupapannadarshano babhUva bhAveShu dilIpanandanaH || 3-41 
		


--o)0(o--


sa pUrvataH parvatapakShashAtana.n dadarsha deva.n naradevasa.nbhavaH | 
punaH punaH sUtaniShiddhacApala.n harantamashva.n ratharashmisa.nyutam || 3-42


shataistamakShNAmanimeShavR^ittibhirhari.n viditvA haribhishca vAjibhiH | 
avocadena.n gaganaspR^ishA raghuH svareNa dhIreNa nivartayanniva || 3-43 


makhA.nshabhAjA.n prathamo manIShibhistvameva devendra sadA nigadyase | 
ajasradIkShAprayatasya madguroH kriyAvighAtAya katha.n pravartase || 3-44



trilokanAthena sadA makhadviShastvayA niyamyA nanu divyacakShuShA | 
sa cetsvaya.n karmasu dharmacAriNA.n tvamantarAyo bhavasi cyuto vidhiH || 
3-45 
		


--o)0(o--


tada~Ngamagryam maghavanmahAkratoramu.n tura.nga.n pratimoktumarhasi | 
pathaH shruterdarshayitAra IshvarA malImasAmadadate na paddhatim || 3-46



--o)0(o--


iti pragalbha.n raghuNA samIrita.n vaco nishamyAdhipatirdivaukasAm | 
nivartayAmAsa ratha.n savismayaH pracakrame ca prativaktumuttaram || 3-47 


yadAttha rAjanyakumAra tattathA yashastu rakShya.n parato yashodhanaiH | 
jagatprakAsha.n tadasheShamijyayA bhavadgururla~Nghayitu.n mamodyataH || 3-48


hariryathaikaH puruShottamaH smR^ito maheshvarastryambaka eva nAparaH | 
tathA vidurmA.n munayaH shatakratu.n dvitIyagAmI na hi shabda eSha naH || 
3-49 


--o)0(o--


ato.ayamashvaH kapilAnukAriNA pitustvadIyasya mayApahAritaH | 
ala.n prayatnena tavAtra mA nidhAH pada.n padavyA.n sagarasya sa.ntateH || 
3-50 
		


----o)0(o--


tataH prahAsyApabhayaH purandara.n punarbabhAShe turagasya rakShitA | 
gR^ihANa shastra.n yadi sarga eSha te na khalvanirjitya raghu.n kR^itI bhavAn 
|| 3-51


--o)0(o--


sa evamuktvA maghavantamunmukhaH kariShyamANaH sashara.n sharAsanam | 
atiShThadAlIDhavisheShashobhinA vapuHprakarSheNa viDambiteshvaraH || 3-52 


raghoravaShTambhamayena patriNA hR^idi kShato gotrabhidapyamarShaNaH | 
navAmbudAnIkamuhUrtalA~nChane dhanuShyamogha.n samadhatta sAyakam || 3-53
		


-o)0(o--


dilIpasUnoH sa bR^ihadbhujAntara.n pravishya bhImAsurashoNitocitaH | 
papAvanAsvAditapUrvamAshugaH kutUhaleneva manuShyashoNitam || 3-54 
		


--o)0(o--


hareH kumAro.api kumAravikramaH suradvipAsphAlanakarkashA~Ngulau | 
bhuje shacIpatravisheShakA~Nkite svanAmacihna.n nicakhAna sAyakam || 3-55
		


--o)0(o--


--o)0(o--


--o)0(o--


atiprabandhaprahitAstravR^iShTibhistamAshraya.n duShprasahasya tejasaH | 
shashAka nirvApayitu.n na vAsavaH svatashcyuta.n vahnimivAdbhirambudaH || 
3-58


--o)0(o--


tataH prakoShThe haricandanA~Nkite pramathyamAnArNavadhIranAdinIm | 
raghuH shashA~NkArdhamukhena patriNA sharAsanajyAmalunAdbiDaujasaH || 3-59
		


 --o)0(o--


sa cApamutsR^ijya vivR^iddhamatsaraH praNAshanAya prabalasya vidviShaH | 
mahIdhrapakShavyaparopaNocita.n sphuratprabhAmaNDalamastramAdade || 3-60


--o)0(o--


raghurbhR^isha.n vakShasi tena tADitaH papAta bhUmau saha sainikAshrubhiH |

nimeShamAtrAdavadhUya ca vyathA.n sahotthitaH sainikaharShanisvanaiH || 3-61
		


--o)0(o--


tathApi shastravyavahAraniShThure vipakShabhAve ciramasya tasthuShaH | 
tutoSha vIryAtishayena vR^itrahA pada.n hi sarvatra guNairnidhIyate || 3-62
		


--o)0(o--


asa~NgamadriShvapi sAravattayA na me tvadanyena visoDhamAyudham | 
avehi mA.n prItamR^ite tura~NgamAtkimicChasIti sphuTamAha vAsavaH || 3-63
		


--o)0(o--


tato niSha~NgAdasamagramudhR^ita.n suvarNapu~Nkhadyutira~njitA~Ngulim | 
narendrasUnuH pratisa.nharanniShu.n priya.nvadaH pratyavadatsureshvaram || 3-64
		


--o)0(o--


amocyamashva.n yadi manyase prabho tataH samApte vidhinaiva karmaNi | 
ajasradIkShAprayataH sa madguruH kratorasheSheNa phalena yujyatAm || 3-65 


--o)0(o--


yathA sa vR^ittAntamima.n sadogatastrilocanaikA.nshatayA durAsadaH | 
tavaiva sa.ndeshaharAdvishA.npatiH shR^iNoti lokesha tathA vidhIyatAm || 
3-66 
		


--o)0(o--


tatheti kAma.n pratishushruvAnraghoryathAgata.n mAtalisArathiryayau | 
nR^ipasya nAtipramanAH sadogR^iha.n sudakShiNAsUnurapi nyavartata || 3-67
		


--o)0(o--


tamabhyanandatprathama.n prabodhitaH prajeshvaraH shAsanahAriNA hareH | 
parAmR^ishanharShajaDena pANinA tadIyama~Nga.n kulishavraNA~Nkitam || 3-68
		


--o)0(o--


iti kShitIsho navati.n navAdhikA.n mahAkratUnA.n mahanIyashAsanaH | 
samArurukShurdivamAyuShaH kShaye tatAna sopAnaparamparAmiva || 3-69  


--o)0(o--


--o)0(o--.


---o)0(o--


---o)0(o--



---o)0(o--


desiraju hanumanta rao, August 09


desirajuhrao at yahoo.com
