

		athopayantraa sadR^isheNa yuktaam 
		skandena saakShaadiva devasenaam | 
		svasaaramaadaaya vidarbhanaathaH 
		purapraveshaabhimukho babhuuva || 7-1 
 


--o)0(o--


 


		senaaniveshaanpR^ithiviikShito.api 
		jagmurvibhaatagrahamandabhaasaH |
		bhojyaam prati vyarthamanorathat
		vaadruupeShu vesheShu ca saabhyasuuyaa || 7-2
		


--o)0(o--


		saa.nnidhyayogaatkila tatra shacyaaH
		svayamvarakShobhakR^itaamabhaavaH |
		kaakutsthamuddishya samatsaro.api 
		shashaama tena kShitipaalalokaH || 7-3
		
		


--o)0(o--


		taavatprakiirNaabhinavopacaaram
		indraayudhadyotitatoraNaa~Nkam |
		varaH savadhvaa saha raajamaargam 
		praapa dhvajacChaayanivaaritoShNam || 7-4
		


--o)0(o--


		tatastadaalokanatatparaaNaam 
		saudheShu caamiikarajaalavatsu |
		babhuuvurittham purasundariiNaam 
		tyaktaanyakaaryaaNi viceShTitaani || 7-5
		


--o)0(o--


		Alokamaargam sahasaa vrajantyaa 
		kayaacidudveShTanavaantamaalyaH |
		baddhum na sa.nbhaavita eva 
		taavatkareNa ruddho.api ca keshapaashaH || 7-6 
		
		


--o)0(o-- 


		prasaadhikaalambitamagrapaada
		maakShipya kaaciddravaraagameva |
		utsR^iShTaliilaagatiraagavaakShaadala
		ktakaa~Nkaam padaviim tataana || 7-7
		
		


--o)0(o--


		vilocanam dakShiNama~njanena 
		sa.nbhaavya tadva~ncitavaamanetraa|
		tathaiva vaataayanasa.nnikarSham 
		yayau shalaakaamaparaa vahantii || 7-8
		


--o)0(o--


		jaalaantarapreShitadR^iShTiranyaa 
		prasthaanabhinnaam na babandha niiviim |
		naabhipraviShTaabharaNaprabhena 
		hastena tasthaavavalambya vaasaH || 7-9
		


--o)0(o--


		ardhaa~ncitaa satvaramutthitaayaaH 
		pade pade durnimite galantii |
		kasyaashcidaasiidrashanaa tadaaniim
		a~NguShThamuulaarpitasuutrasheShaa || 7-10
		
		


--o)0(o--


		taasaam mukhairaasavagandhagarbhair
		vyaaptaantaraaH saandrakutuuhalaanaam |
		vilolanetrabhramarairgavaakShaaH 
		sahasrapatraabharaNaa ivaasan || 7-11
		
		


--o)0(o--


		taa raaghavam dR^iShTibhiraapibantyo 
		naaryo na jagmurviShayaantaraaNi |
		tathaa hi sheShendriyavR^ittiraasaam 
		sarvaatmanaa cakShuriva praviShTaa || 7-12
		


--o)0(o--


		sthaane vR^itaa bhuupatibhiH parokShaiH 
		svaya.nvaram saadhumama.nsta bhojyaa |
		padmeva naaraayaNamanyathaasau labheta 
		kaantam kathamaatmatulyam || 7-13
		


--o)0(o--


		paraspareNa spR^ihaNiiyashobham 
		na cedidam dvandvamayojayiShyat |
		asmindvaye ruupavidhaanayatnaH 
		patyuH prajaanaam vitatho.abhaviShyat || 7-14
		


--o)0(o--


		ratismarau nuunamimaavabhuutaam 
		raaj~naam sahasreShu tathaa hi baalaa |
		gateyamaatmapratiruupameva 
		mano hi janmaantarasa.ngatij~nam || 7-15
		


--o)0(o--


		ityudgataaH pauravadhuumukhebhyaH 
		shR^iNvankathaaH shrotrasukhaaH kumaaraH |
		udbhaasitam ma~Ngalasa.nvidhaabhiH 
		sa.nbandhinaH sadma samaasasaada || 7-16
		


--o)0(o--


		tato.avatiiryaashu kareNukaayaaH 
		sa kaamaruupeshvaradattahastaH |
		vaidarbhanirdiShTamatho vivesha 
		naariimanaa.nsiiva catuShkamantaH || 7-17
		


--o)0(o--


 


		mahaarhasi.nhaasanasa.nsthito.asau 
		saratnamarghyam madhuparkamishram |
		bhojopaniitam ca dukuulayugmam 
		jagraaha saardham vanitaakaTaakShaiH || 7-18
		


--o)0(o--


		dukuulavaasaaH sa vadhuusamiipam 
		ninye viniitairavarodharakShaiH |
		velaasakaasham sphuTaphenaraajirnavair
		udanvaaniva candrapaadaiH || 7-19
		


--o)0(o--


		tatraarcito bhojapateH purodhaa 
		hutvaagnimaajyaadibhiragnikalpaH |
		tameva caadhaaya vivaahasaakShye 
		vadhuuvarau sa.ngamayaa.ncakaara || 7-20
		


--o)0(o--


		hastena hastam parigR^ihya vadhvaaH 
		sa raajasuunuH sutaraam cakaase |
		anantaraashokalataapravaalam 
		praapyeva cuutaH pratipallavena || 7-21
		
		


--o)0(o--


aasiidvaraH kaNTakitaprakoShThaH 
		svinnaa~NguliH sa.nvavR^ite kumaarii |
tasmindvaye tatkShaNamaatmavR^ittiH 
		samam vibhakteva manobhavena || 7-22
		


 --o)0(o--


tayorapaa~Ngapratisaaritaani 
		kriyaasamaapattinivartitaani |
hriiyantraNaamaanashire manoj~naa
		manyonyalolaani vilocanaani || 7-23


--o)0(o--


pradakShiNaprakramaNaatkR^ishaanor
		udarciShastanmithunam cakaashe |
merorupaanteShviva vartamaanam
		anyonyasa.nsaktamahastriyaamam || 7-24
		


--o)0(o--


nitambagurvii guruNaa prayuktaa 
		vadhuurvidhaatR^ipratimena tena |
cakaara saa mattacakoranetraa 
		lajjaavatii laajavisargamagnau || 7-25


--o)0(o--


tada~njanakledasamaakulaakSham 
		pramlaanabiijaa~NkurakarNapuuram |
vadhuumukham paaTalagandhalekham
		aacaaradhuumagrahaNaadbabhuuva || 7-27
		


--o)0(o--


tau snaatakairbandhumataa ca raaj~naa 
		pura.ndhribhishca kramashaH prayuktam |
kanyaakumaarau kanakaasanasthaavaar
		draakShataaropaNamanvabhuutaam || 7-28
		


--o)0(o--


iti svasurbhojakulapradiipaH sa.npaadya 
		paaNigrahaNam sa raajaa |
mahiipatiinaam pR^ithagarhaNaartham samaadideshaadhikR^itaanadhishriiH || 7-29
		


--o)0(o--


li~NgairmudaH sa.nvR^itavikriyaaste hradaaH 
		prasannaa iva guuDhanakraaH |
vaidarbhamaamantrya yayustadiiyaam 
		pratyarpya puujaamupadaaChalena || 7-30
		


--o)0(o--


sa raajalokaH kR^itapuurvasa.nvidaarambha
		siddhau samayopalabhyam |
aadaasyamaanaH pramadaamiSham 
		tadaavR^itya panthaanamajasya tasthau || 7-31 


		 


--o)0(o--


bhartaapi taavatkrathakaishikaanaam
		anuShThitaanantarajaavivaahaH |
sattvaanuruupaaharaNiikR^itashriiH 
		praasthaapayadraaghavamanvagaacca || 7-32


--o)0(o--


tisrastrilokaprathitena saardham
		ajena maarge vasatiiruShitvaa |
tasmaadapaavartata kuNDineshaH 
		parvaatyaye soma ivoShNarashmeH || 7-33
		


--o)0(o--


tamudvahantam pathi bhojakanyaam 
		rurodha raajanyagaNa sa dR^iptaH |
balipradiShTaam shriyamaadadaanam
		traivikramam paadamivendrashatruH || 7-35
		


--o)0(o--


tasyaaH sa rakShaarthamanalpayodhamaadishya 
		pitryam sacivam kumaaraH |
pratyagrahiitpaarthivavaahiniim taam 
		bhaagiirathiim shoNa ivottara~NgaH || 7-36
		


--o)0(o--


pattiH padaatim rathinam ratheshas
		tura.ngasaadii turagaadhiruuDham |
yantaa gajasyaabhyapatadgajastham 
		tulyapratidvandvi babhuuva yuddham || 7-37
		


--o)0(o--


nadatsu tuuryeShvavibhaavyavaaco 
		nodiirayanti sma kulopadeshaan |
baaNaakSharaireva parasparasya 
		naamorjitam caapabhR^itaH shasha.nsuH || 7-38
		


--o)0(o--


utthaapitaH sa.nyati reNurashvaiH 
		saandriikR^itaH syandanava.nshacakraiH |
vistaaritaH ku~njarakarNataalair
		netrakrameNoparurodha suuryam || 7-39
		


--o)0(o--


matsyadhvajaa vaayuvashaadvidiirNair
		mukhaiH pravR^iddhadhvajiniirajaa.nsi |
babhuH pibantaH paramaarthamatsyaaH 
		paryaavilaaniiva navodakaani || 7-40
		


--o)0(o--


ratho rathaa~Ngadhvaninaa vijaj~ne 
		vilolaghaNTaakvaNitena naagaH |
svabhartunaamagrahaNaadbabhuuva 
		saandre rajasyaatmaparaavabodhaH || 7-41
		


--o)0(o--


aavR^iNvato locanamaargamaajau 
		rajondhakaarasya vijR^imbhitasya |

shastrakShataashvadviipaviirajanmaa 
		baalaaruNo.abhuudrudhirapravaahaH || 7-42


sa cChinnamuulaH kShatajena reNus
		tasyopariShTaatpavanaapadhuutaH |
a~NgaarasheShasya hutaashanasya 
		puurvotthito dhuuma ivaababhaase || 7-43
		


prahaaramuurcChaapagame rathasthaa 
		yantR^Inupaalabhya nivartitaashvaan |
yaiH saaditaa lakShitapuurvaketuu.ns
		taaneva saamarShatayaa nijaghnuH || 7-44
		


apyardhamaarge parabaaNaluunaa dhanurbhR^itaam 
		hastavataam pR^iShatkaaH |
sa.npraapurevaatmajavaanuvR^ittyaa 
		puurvaardhabhaagaiH phalibhiH sharavyam || 7-45
		


--o)0(o--


aadhoraNaanaam gajasa.nnipaate 
		shiraa.nsi chakrairnishitaiH kShuraagraiH |

hR^itaanyapi shyenanakhaagrakoTi
		vyaasaktakeshaani chireNa petuH || 7-46
		


--o)0(o--


puurvam prahartaa na jaghaana bhuuyaH pratiprahaaraakShamamashvasaadii |
tura.ngamaskandhaniShaNNadeham 
		pratyaashvasantam ripumaacakaa~NkSha || 7-47
		


		tanutyajaam varmabhR^itaam vikoshaibR^ihatsu 
		danteShvasibhiH 
patadbhiH |
udyantamagnim shamayaa.nbabhuuvurgajaa 
		vivignaaH karashiikareNa || 7-48
		


shiliimukhotkR^ittashiraHphalaaDhyaa 
		chyutaiH shirastraishcaShakottareva |
raNakShitiH shoNitamadyakulyaa 
		raraaja mR^ityoriva paanabhuumiH || 7-49
		


--o)0(o--


upaantayorniShkuShitam viha.ngair
		aakShipya tebhyaH pishitapriyaapi |
keyuurakoTikShatataaludeshaa shivaa 
		bhujacChedamapaacakaara || 7-50
		


----o)0(o--


--o)0(o--


		kashcidviShatkhaDgahR^itottamaa~NgaH 
		sadyo vimaanaprabhutaamupetya |
		vaamaa~Ngasa.nsaktasuraa~NganaH svam 
		nR^ityatkabandham samare dadarsha || 7-51
		


--o)0(o--


		anyonyasuutonmathanaadabhuutaam 
		taaveva suutau rathinau ca kaucit |
		vyashvau gadaavyaayatasa.nprahaarau 
		bhagnaayudhau baahuvimardaniShThau || 7-52


		paraspareNa kShatayoH prahartror
		utkraantavaayvoH samakaalameva |
		amartyabhaave.api kayoshcidaasiid
		ekaapsaraHpraarthitayorvivaadaH || 7-53
		


-o)0(o--


		vyuuhaavubhau taavitaretarasmaadbha~Ngam 
		jayam caapaturavyavastham |
		pashcaatpuromaarutayoH pravR^iddhau 
		paryaayavR^ityeva mahaarNavormii || 7-54
		


--o)0(o--


		pareNa bhagne.api bale mahaujaa 
		yayaavajaH pratyarisainyameva |
		dhuumo nivartyeta samiiraNena 
		yatastu kakShastata eva vahniH || 7-55
		


--o)0(o--


--o)0(o--


--o)0(o--


		sa roShadaShTaadhikalohitoShThairvyaktor
		dhvarekhaa bhR^ikuTiirvahadbhiH |
		tastaara gaam bhallanikR^ittakaNThair
		huu.nkaaragarbhairdviShataam shirobhiH || 7-58
		


--o)0(o--


		sarvairbalaa~NgairdviradapradhaanaiH 
		sarvaayudhaiH ka~NkaTabhedibhishca |
		sarvaprayatnena ca bhuumipaalaas
		tasminprajahruryudhi sarva eva || 7-59


 --o)0(o--


so.astravrajaishChannarathaH pareShaam 
		dhvajaagramaatreNa babhuuva lakShyaH |
niihaaramagno dinapuurvabhaagaH 
		ki.ncitprakaashena vivasvateva || 7-60
		


--o)0(o--


		priya.nvadaatpraaptamasau kumaaraH 
		praayu~Nkta raajasvadhiraajasuunuH |
gaandharvamastram kusumaastrakaantaH 
		prasvaapanam svapnanivR^ittalaulyaH || 7-61
		


--o)0(o--


tato dhanuShkarShaNamuuDhahastame
		kaa.nsaparyastashirastrajaalam |

tasthau dhvajastambhaniShaNNadeham 
		nidraavidheyam naradevasainyam || 7-62
		


--o)0(o--


tataH priyopaattarase.adharoShThe 
		niveshya dadhmau jalajam kumaaraH |
tena svahastaarjitamekaviiraH 
		pibanyasho muurtamivaababhaase || 7-63
		


--o)0(o--


sha~Nkhasvanaabhidnyatayaa nivR^ittaastam 
		sannashatrum dadR^ishuH svayodhaaH |
nimiilitaanaamiva pa~Nkajaanaam madhye 
		sphuranta.m pratimaashashaa~Nkam || 7-64
		


--o)0(o--


sashoNitaistena shiliimukhaagrair
		nikShepitaaH ketuShu paarthivaanaam |
yasho hR^itam sa.nprati raaghaveNa 
		na jiivitam vaH kR^ipayeti varNaaH || 7-65
		


--o)0(o--


 sa caapakoTiinihitaikabaahuH 
		shirastraniShkarShaNabhinnamauliH |
lalaaTabaddhashramavaaribindur
		bhiitaam priyaametya vaco babhaaShe || 7-66
		


--o)0(o--


itaH paraanarbhakahaaryashastraan
		vaidarbhi pashyaanumataa mayaasi |
eva.nvidhenaahavaceShTitena tvam 
		praarthyase hastagataa mamaibhiH || 7-67


--o)0(o--


tasyaaH pratidvandvibhavaadviShaadaatsadyo 
		vimuktam mukhamaababhaase |
niHshvaasabaaShpaapagamaatprapannaH 
		prasaadamaatmiiyamivaatmadarshaH || 7-68
		


--o)0(o--


hR^iShTaapi saa hriivijitaa na saakShaadvaagbhiH 
		sakhiinaam priyamabhyanandat |
sthalii navaambhaHpR^iShataabhivR^iShTaa mayuurakekaabhirivaabhrabR^indam || 7-69
		


--o)0(o--


iti shirasi sa vaamam paadamaadhaaya raaj~naam

udavahadanavadyaam taamavadyaadapetaH |

rathaturagarajobhistasya ruukShaalakaagraa

samaravijayalakShmiiH saiva muurtaa babhuuva || 7-70


--o)0(o--


prathamaparigataarthastam raghuH sa.nnivR^itta.n
vijayinamabhinandya shlaaghyajaayaasametam |
tadupahitakuTumbaH shaantimaargotsuko.abhuu
nna hi sati kuladhurye suuryava.nshyaa gR^ihaaya || 7-71
		


--o)0(o--


---o)0(o--


---o)0(o--



---o)0(o--


desiraju hanumanta rao, May 2010


desirajuhrao at yahoo.com
