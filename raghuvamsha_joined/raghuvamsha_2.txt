


Introduction


		atha prajAnAmadhipaH prabhAte jAyApratigrAhitagandhamAlyAm |
		vanAya pItapratibaddhavatsA.n yashodhano dhenumR^iShermumoca || 2-1 


--o)0(o--


 


		tasyAH khuranyAsapavitrapA.nsumapA.nsulAnA.n dhuri kIrtanIyA |
		mArga.n manuShyeshvaradharmapatnI shruterivArtha.n smR^itiranvagacChat || 
		2-2 


Endnote of this page contains abbreviations used in here.


--o)0(o--


		nivartya rAjA dayitA.n dayAlustA.n saurabheyI.n surabhiryashobhiH |
		payodharIbhUtacatuHsamudrA.n jugopa gorUpadharAmivorvIm || 2-3 
		


--o)0(o--


		vratAya tenAnucareNa dhenornyaShedhi sheSho.apyanuyAyivargaH |
		na cAnyatastasya sharIrarakShA svavIryaguptA hi manoH prasUtiH || 2-4
		


--o)0(o--


		AsvAdavadbhiH kavalaistR^iNAnA.n kanDUyanairda.nshanivAraNaiHshca |
		avyAhataiH svairagataishca tasyAH samrAT samArAdhanatatparo.abhUt || 2-5
		
		


--o)0(o--


		sthitaH sthitAmuccalitaH prayAtA.n niSheduShImAsanabandhadhIraH |
		jalAbhilAShI jalamAdadAnA.n ChAyeva tA.n bhUpatiranvagacChat || 2-6 
		


--o)0(o--


--o)0(o--


		latApratAnodgrathitaiH sa keshairadhijyadhanvA vicacAra dAvam |
		rakShApadeshAnmunihomadhenorvanyAnvineShyanniva duShTasattvAn || 2-8 


--o)0(o--


		visR^iShTapArshvAnucarasya tasya pArshvadrumAH pAshabhR^itA samasya |
		udIrayAmAsurivonmadAnAmAlokashabda.n vayasA.n virAvaiH || 2-9 
		


--o)0(o--


		marutprayuktAshca marutsakhAbha.n tamarcyamArAdabhivartamAnam |
		avAkiranbAlalatAH prasUnairAcAralAjairiva paurakanyAH || 2-10 
		


--o)0(o--


		dhanurbhR^ito.apyasya dayArdrabhAvamAkhyAtamantaHkaraNairvisha~NkaiH |
		vilokayantyo vapurApurakShNA.n prakAmavistAraphala.n hariNyaH || 2-11
		
		


--o)0(o--


		sa kIcakairmArutapUrNarandhraiH kUjadbhirApAditava.nshakR^ityam |
		shushrAva ku~njeShu yashaH svamuccairudgIyamAna.n vanadevatAbhiH || 2-12
		
		


--o)0(o--


		pR^iktastuShArairgirinirjharANamanokahAkampitapuShpagandhI |
		tamAtapaklAntamanAtapatramAcArapUta.n pavano niSheve || 2-13
		


--o)0(o--


		shashAma vR^iShTyApi vinA davAgnirAsIdvisheShA phalapuShpavR^iddhiH |
		Una.n na sattveShvadhiko babAdhe tasminvana.n goptari gAhamAne || 2-14
		
		


--o)0(o--


		sa.ncArapUtAni digantarANi kR^itvA dinAnte nilayAya gantum |
		pracakrame pallavarAgatAmrA prabhA pata.ngasya muneshca dhenuH || 2-15
		
		


--o)0(o--


		tA.n devatApitratithikriyArthAmanvagyayau madhyamalokapAlaH |
		babhau ca sA tena satA.n matena shraddheva sAkShAdvidhinopapannA || 2-16
		
		


--o)0(o--


		sa valvalottIrNavarAhayUthAnyAvAsavR^ikShonmukhabarhiNAni |
		yayau mR^igAdhyAsitashAdvalAni shyAmAyamAnAni vanAni pashyan || 2-17 
		


--o)0(o--


		ApInabhArodvahanaprayatnAdgR^iShTirgurutvAdvapuSho narendraH |
		ubhAvala.ncakratura~ncitAbhyA.n tapovanAvR^ittipatha.n gatAbhyAm || 2-18


--o)0(o--


		vasiShThadhenoranuyAyina.n tamAvartamAna.n vanitA vanAntAt |
		papau nimeShAlasapakShmapa~NktirupoShitAbhyAmiva locanAbhyAm || 2-19 


--o)0(o--


--o)0(o--


		pradakShiNIkR^itya payasvinI.n tA.n sudakShiNA sAkShatapAtrahastA |
		praNamya cAnarca vishAlamasyAH shR^i~NgAntara.n dvAramivArthasiddheH || 
		2-21 


--o)0(o--


		vatsotsukApi stimitA saparyA.n pratyagrahItseti nanadutustau |
		bhaktyopapanneShu hi tadvidhAnAnA.n prasAdacihnAni puraHphalAni || 2-22
		


 --o)0(o--


		guroH sadArasya nipIDya pAdau samApya sA.ndhya.n ca vidhi.n dilIpaH |
		dohAvasAne punareva dogdhrI.n bheje bhujocChinnaripurniShaNNAm || 2-23
		


--o)0(o--


		tAmantikanyastabalipradIpAmanvAsya goptA gR^ihiNIsahAyaH |
		krameNa suptAmanu sa.nvivesha suptotthitA.n prAtaranUdatiShThat || 2-24
		


--o)0(o--


		ittha.n vrata.n dhArayataH prajArtha.n sama.n mahiShyA mahanIyakIrteH |
		sapta vyatIyustriguNAni tasya dinAni dInoddharaNocitasya || 2-25 


		anyedyurAtmAnucarasya bhAva.n jij~nAsamAnA munihomadhenuH |
		ga~NgAprapAtAntavirUDhashaShpa.n gaurIgurorgahvaramAvivesha || 2-26 


--o)0(o--


		sA duShpradharShA manasApi hi.nsrairityadrishobhAprahitekShaNena |
		alakShitAbhyutpatano nR^ipeNa prasahya si.nhaH kila tA.n cakarSha || 2-27
		


--o)0(o--


		tadIyamAkranditamArtasAdhorguhAnibaddhapratishabdadIrgham |
		rashmiShvivAdAya nagendrasaktA.n nivartayAmAsa nR^ipasya dR^iShTim || 2-28
		


--o)0(o--


		sa pATalAyA.n gavi tasthivA.nsa.n dhanurdharaH kesariNa.n dadarsha |
		adhityakAyAmiva dhAtumayyA.n lodhradruma.n sAnumataH praphullam || 2-29
		


--o)0(o--


		tato mR^igendrasya mR^igendragAmI vadhAya vadhyasya shara.n sharaNyaH |
		jAtAbhiSha~Ngo nR^ipatirniSha~NgAduddhartumaicChatprasabhoddhR^itAriH || 
		2-30


--o)0(o--


		vAmetarastasya karaH praharturnakhaprabhAbhUShitaka~Nkapatre |
		saktA~NguliH sAyakapu~Nkha eva citrArpitArambha ivAvatasthe || 2-31 


--o)0(o--


		bAhupratiShTambhavivR^iddhamanyurabhyarNamAgaskR^itamaspR^ishadbhiH |
		rAjA svatejobhiradahyatAntarbhogIva mantrauShadhiruddhavIryaH || 2-32


--o)0(o--


		tamAryagR^ihya.n nigR^ihItadhenurmanuShyavAcA manuva.nshaketum |
		vismAyayanvismitamAtmavR^ittau si.nhorusattva.n nijagAda si.nhaH || 2-33
		


--o)0(o--


		ala.n mahIpAla tava shrameNa prayuktamapyastramito vR^ithA syAt |
		sa pAdaponmUlanashakti ra.nhaH shiloccaye mUrcChati mArutasya || 2-34
		


--o)0(o--


		kailAsagaura.n vR^iShamArurakShoH pAdArpaNAnugrahapUtapR^iShTham |
		avehi mA.n ki.nkaramaShTamUrteH kumbhodara.n nAma nikumbhamitram || 2-35


--o)0(o--


		amu.n puraH pashyasi devadAru.n putrIkR^ito.asau vR^iShabhadhvajena |
		yo hemakumbhastananiHsR^itAnA.n skandasya mAtuH payasA.n rasaj~naH || 2-36
		


--o)0(o--


		kaNDUyamAnena kaTa.n kadAcidvanyadvipenonmathitA tvagasya |
		athainamadrestanayA shushoca senAnyamAlIDhamivAsurAstraiH || 2-37 


--o)0(o--


		tadAprabhR^ityeva vanadvipAnA.n trAsArthamasminnahamadrikukShau |
		vyAparitaH shUlabhR^itA vidhAya si.nhatvama~NkAgatasattvavR^itti || 2-38
		


--o)0(o--


		tasyAlameShA kShudhitasya tR^iptyai pradiShTakAlA parameshvareNa |
		upasthitA shoNitapAraNA me suradviShashcAndramasI sudheva || 2-39 


--o)0(o--


		sa tva.n nivartasva vihAya lajjA.n gurorbhavAndarshitashiShyabhaktiH |
		shastreNa rakShya.n yadashakyarakSha.n na tadyashaH shastrabhR^itA.n kShiNoti 
		|| 2-40 


---o)0(o--


 


		iti pragalbha.n puruShAdhirAjo mR^igAdhirAjasya vaco nishamya |
		pratyAhatAstro girishaprabhAvAdAtmanyavaj~nA.n shithilIcakAra || 2-41
		


--o)0(o--


		pratyabravIccainamiShuprayoge tatpUrvabha~Nge vitathaprayatnaH |
		jaDIkR^itastryambakavIkShaNena vajra.n mumukShanniva vajrapANiH || 2-42


		sa.nruddhaceShTasya mR^igedra kAma.n hAsya.n vacastadyadaha.n vivakShuH 
		|
		antargata.n prANabhR^itA.n hi veda sarva.n bhavAnbhAvamato.abhidhAsye || 
		2-43


		mAnyaH sa me sthAvaraja.ngamAnA.n sargasthitipratyavahArahetuH |
		gurorapIda.n dhanamAhitagnernashyatpurastAdanupekShaNIyam || 2-44


		sa tva.n madIyena sharIravR^itti.n dehena nirvartayitu.n prasIda |
		dinAvasAnotsukabAlavatsA visR^ijya tA.n dhenuriya.n maharSheH || 2-45
		


--o)0(o--


		athAndhakAra.n girigahvarANA.n da.nShTrAmayUkhaiH shakalAni kurvan |
		bhUyaH sa bhUteshvarapArshvavartI ki.ncidvihasyArthapati.n babhAShe || 2-46


--o)0(o--


		ekAtapatra.n jagataH prabhutva.n nava.n vayaH kAntamida.n vapushca |
		alpasya hetorbahu hAtumicChanvicAramUDhaH pratibhAsi me tvam || 2-47 


		bhUtAnukampA tava cediya.n gaurekA bhavetsvastimatI tvadante |
		jIvanpunaH shashvadupaplavebhyaH prajAH prajAnAtha piteva pAsi || 2-48
		


		athaikadhenoraparAdhacaNDAdguroH kR^ishAnupratimAdbibheShi |
		shakyo.asya manyurbhavatA vinetu.n gAH koTishaH sparshayatA ghaTodhnIH || 
		2-49 


--o)0(o--


		tadrakSha kalyANaparamparANA.n bhoktAramUrjasvalamAtmadeham |
		mahItalasparshanamAtrabhinnamR^iddha.n hi rAjya.n padamaindramAhuH || 2-50
		


----o)0(o--


		etAvaduktvA virate mR^igendre pratisvanenAsya guhAgatena |
		shiloccayo.api kShitipAlamuccaiH prItyA tamevArthamabhAShateva || 2-51
		


--o)0(o--


		nishamya devAnucarasya vAca.n manuShyadevaH punarapyuvAca |
		dhenvA tadadhyAsitakAtarAkShyA nirIkShyamANaH sutarA.n dayAluH || 2-52


		kShatAtkila trAyata ityudagraH kShatrasya shabdo bhuvaneShu rUDhaH |
		rAjyena ki.n tadviparItavR^itteH prANairupakroshamalImasairvA || 2-53
		


-o)0(o--


		katha.n nu shakyo.anunayo maharShervishrANanAccAnyapayasvinAm |
		imAmanUnA.n surabheravehi rudraujasA tu prahR^ita.n tvayAsyAm || 2-54
		


--o)0(o--


		seya.n svadehArpaNaniShkrayeNa nyAyyA mayA moicayitu.n bhavattaH |
		na pAraNA syAdvihatA tavaiva.n bhavedaluptashca muneH kriyArthaH || 2-55
		


--o)0(o--


--o)0(o--


--o)0(o--


		sa.nbandhamAbhAShaNapUrvamAhurvR^ittaH sa nau sa.ngatayorvanAnte |
		tadbhUtanAthAnuga nArhasi tva.n sa.nbandhino me praNaya.n vihantum || 2-58


--o)0(o--


		tatheiti gAmuktavate dilIpaH sadyaHpratiShTambhavimuktabAhuH |
		sannyastashastro haraye svadehamupAnayatpiNDamivAmiShasya || 2-59 


 --o)0(o--


		tasminkShaNe pAlayituH prajAnAmutpashyataH si.nhanipAtamugram |
		avA~Nmukhasyopari puShpavR^iShTiH papAta vidyAdharahastamuktA || 2-60


--o)0(o--


		uttiShTha vatsetyamR^itAyamAna.n vaco nishamyotthitamutthitaH san|
		dadarsha rAjA jananImiva svA.n gAmagrataH prasraviNI.n na si.nham || 2-61
		


--o)0(o--


		ta.n vismita.n dhenuruvAca sAdho mAyA.n mayodbhAvya parIkShito.asi |
		R^iShiprabhAvAnmayi nAntako.api prabhuH prahartu.n kimutAnyahi.nsrAH || 
		2-62 


--o)0(o--


		bhaktyA gurau mayyanukampayA ca prItAsmi te putra vara.n vR^iNIShva |
		na kevalAnA.n payasA.n prasUtimavehi mA.n kAmadughA.n prasannAm || 2-63
		


--o)0(o--


		tataH samAnIya sa mAnitArthI hastau svahastArjitavIrashabdaH |
		va.nshasya kartAramanantakIrti.n sudakShiNAyA.n tanaya.n yayAce || 2-64


--o)0(o--


		sa.ntAnakAmAya tatheti kAma.n rAj~ne pratishrutya payasvinI sA |
		dugdhvA payaH patrapuTe madIya.n putropabhu~NkShveti tamadidesha || 2-65


--o)0(o--


		vatsasya homArthavidheshca sheSha.n guroranuj~nAmadhigamya mAtaH |
		UdhasyamicChAmi tavopabhoktu.n ShaShThA.nshamurvyA iva rakShitAyAH || 2-66
		


--o)0(o--


		ittha.n kShitIshena vasiShThadhenurvij~nApitA prItatarA babhUva |
		tadanvitA haimavatAcca kukSheH pratyAyayAvAshramamashrameNa || 2-67 


--o)0(o--


		tasyAH prasannendumukhaprasAda.n gururnR^ipANA.n gurave nivedya |
		praharShacihnAnumita.n priyAyai shasha.nsa vAcA punaruktameva || 2-68
		


--o)0(o--


		sa nandinIstanyamaninditAtmA sadvatsalo vatsahutAvasheSham |
		papau vasiShThena kR^itAbhyanuj~naH shubhra.n yashomUrtamivAtitR^iShNaH 
		|| 2-69 


--o)0(o--


		prAtaryathoktavratapAraNAnte prAsthAnika.n svastyayana.n prayujya |
		tau da.npatI svA.n prati rAjadhAnI.n prasthApayAmAsa vashI vasiShThaH || 
		2-70 


--o)0(o--


		pradakShiNIkR^itya huta.n hutAshamanantara.n bharturarundhatI.n ca |
		dhenu.n savatsA.n ca nR^ipaH pratasthe sanma~NgalodagrataraprabhAvaH || 
		2-71 


--o)0(o--


		shrotrAbhirAmadhvaninA rathena sa dharmapatnIsahitaH sahiShNuH |
		yayAvanudghAtasukhena mArga.n sveneva pUrNena manorathena || 2-72


--o)0(o--


		tamAhitautsukyamadarshanena prajAH prajArthavratakarshitA~Ngam |
		netraiH papustR^iptimanApnuvadbhirnavodaya.n nAthamivauShadhInAm || 2-73
		


--o)0(o--


		pura.ndarashrIH puramutpatAka.n pravishya paurairabhinandyamAnaH |
		bhuje bhuja.ngendrasamAnasAre bhUyaH sa bhUmerdhuramAsasa~nja || 2-74
		


--o)0(o--


		atha nayanasamuttha.n jyotiratreriva dyauH 
		surasaridiva tejo vahniniShThyUtamaisham |
		narapatikulabhUtyai garbhamAdhatta rAj~nI
		gurubhirabhiniviShTa.n lokapAlAnubhAvaiH || 2-75


---o)0(o--


---o)0(o--



---o)0(o--


desiraju hanumanta rao, August 09


desirajuhrao at yahoo.com
