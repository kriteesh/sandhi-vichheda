

 


Introduction


pR^ithivIm shAsatastasya pAkashAsanatejasaH |
	kimcidUnamanUnarddheH sharadAmayutam yayau  || 10-1


--o)0(o--
na copalebhe pUrveShAmR^iNanirmokShasAdhanam |
	sutAbhidhAnam sa jyotiH sadyaH shokatamopaham || 10-2 


--o)0(o--


atiShThatpratyayApekShasamtatiH sa ciram nR^ipaH|
	prA~NmanthAdanabhivyaktaratnotpattirivArNavaH || 10-3
		


--o)0(o--


R^iShyashR^i~NgAdayastasya santaH santAnakA~NkShiNaH |
	Arebhire jitAtmAnaH putrIyAmiShTimR^itvijaH || 10-4
		


--o)0(o--


tasminnavasare devAH paulastyopaplutA harim|
	abhijagmurnidAghArtAshChAyAvR^ikShamivAdhvagAH || 10-5
		


--o)0(o--


te ca prApurudanvantam bubudhe cAdipUruShaH|
	avyAkShepo bhaviShyantyAH kAryasiddherhi lakShaNam || 10-6
		


--o)0(o--


bhogibhogAsanAsInam dadR^ishustam divaukasaH|
	tatphaNAmaNDalodarcirmaNidyotitavigraham || 10-7


--o)0(o--


shriyaH padmaniShaNNAyAH kShaumAntaritamekhale|
	a~Nke nikShiptacaraNamAstIrNakarapallave || 10-8


--o)0(o--


prabuddhapuNDarIkAkSham bAlAtapanibhAmshukam|
	divasam shAradamiva prArambhasukhadarshanam || 10-9
		


--o)0(o--


prabhAnuliptashrIvatsam lakShmIvibhramadarpaNam|
	kaustubhAkhyamapAm sAram bibhrANam bR^ihatorasA || 10-10
		


--o)0(o--


bahubhirviTapAkArairdivyAbharaNabhUShitaiH|
	AvirbhUtamapAm madhye pArijAtamivAparam || 10-11
		


--o)0(o--


daityastrIgaNDalekhAnAm madarAgavilopibhiH|
	hetibhishcetanAvadbhirudIritajayasvanam || 10-12
		


--o)0(o-- 


muktasheShavirodhena kulishavraNalakShmaNA|
	upasthitam prA~njalinA vinItena garutmatA || 10-13


--o)0(o--


yoganidrAntavishadaiH pAvanairavalokanaiH|
	bhR^igvAdInanugR^ihNantam saukhashAyanikAnR^iShIn || 10-14
		


--o)0(o--


praNipatya surAstasmai shamayitre suradviShAm|
	athainam tuShTuvuH stutyamavA~Nmanasagocaram || 10-15
		


--o)0(o--


namo vishvasR^ije pUrvam vishvam tadanu bibhrate|
	atha vishvasya samhartre tubhyam tredhAsthitAtmane || 10-16
		


--o)0(o--


rasAntarANyekarasam yathA divyam payo.ashnute|
	deshe deshe guNeShvevamavasthAstvamavikriyaH || 10-17
		


--o)0(o--


ameyo mitalokastvamanarthI prArthanAvahaH|
	ajito jiShNuratyantamavyakto vyaktakAraNam || 10-18


--o)0(o--


hR^idayasthamanAsannamakAmam tvAm tapasvinam|
	dayAlumanaghaspR^iShTam purANamajaram viduH || 10-19


--o)0(o--


--o)0(o--


saptasAmopagItam tvAm saptArNavajaleshayam|
	saptArcimukhamAcakhyuH saptalokaikasamshrayam || 10-21


--o)0(o--


caturvargaphalam j~nAnam kAlAvasthAshcaturyugAH|
	caturvarNamayo lokastvattaH sarvam caturmukhAt || 10-22


 --o)0(o--


abhyAsanigR^ihItena manasA hR^idayAshrayam|
	jyotirmayam vicinvanti yoginastvAm vimuktaye || 10-23


--o)0(o--


ajasya gR^ihNato janma nirIhasya hatadviShaH|
	svapato jAgarUkasya yAthArthyam veda kastava || 10-24



--o)0(o--


shabdAdInviShayAnbhoktum caritum dushcaram tapaH|
	paryApto.asi prajAH pAtumaudAsInyena vartitum || 10-25


bahudhApyAgamairbhinnAH panthAnaH siddhihetavaH|
	tvayyeva nipatantyoghA jAhnavIyA ivArNave || 10-26


--o)0(o--


tvayyAveshitacittAnAm tvatsamarpitakarmaNAm|
	gatistvam vItarAgANAmabhUyaHsamnivR^ittaye || 10-27


--o)0(o--


pratyakSho.apyaparicChedyo mahyAdirmahimA tava|
	AptavAganumAnAbhyAm sAdhyam tvAm prati kA kathA || 10-28


--o)0(o--


kevalam smaraNenaiva punAsi puruSham yataH|
	anena vR^ittayaH sheShA niveditaphalAstvayi || 10-29


--o)0(o--


udadheriva ratnAni tejAmsIva vivasvataH|
	stutibhyo vyatiricyante dUrANi caritAni te || 10-30


--o)0(o--


anavAptamavAptavyam na te ki~ncana vidyate|
	lokAnugraha evaiko hetuste janmakarmaNoH || 10-31


--o)0(o--


mahimAnam yadutkIrtya tava samhriyate vacaH|
	shrameNa tadashaktyA vA na guNAnAmiyattayA || 10-32


--o)0(o--


iti prasAdayAmAsuste surAstamadhokShajam|
	bhUtArthavyAhR^itiH sA hi na stutiH parameShThinaH  || 10-33


--o)0(o--


tasmai kushalasamprashnavya~njitaprItaye surAH|
	bhayamapralayodvelAdAcakhyurnairR^itodadheH || 10-34


--o)0(o--


atha velAsamAsannashailarandhrAnuvAdinA|
	svareNovAca bhagavAn paribhUtArNavadhvaniH || 10-35


--o)0(o--


purANasya kavestasya varNasthAnasamIritA|
	babhUva kR^itasamskArA caritArthaiva bhAratI || 10-36
		


--o)0(o--


babhau sadashanajyotsnA sA vibhorvadanodgatA|
	niryAtasheShA caraNAdga~NgevordhvapravartinI || 10-37


--o)0(o--


jAne vo rakShasAkrAntAvanubhAvaparAkramau|
	a~NginAm tamasevobhau guNau prathamamadhyamau || 10-38


--o)0(o--


--o)0(o--
kAryeShu 
	caikakAryatvAdabhyarthyo.asmi na vajriNA|
	svayameva hi vAto.agneH sArathyam pratipadyate || 10-40


--o)0(o--


svAsidhArAparihR^itaH kAmam cakrasya tena me|
	sthApito dashamo mUrdhA labhyAmsha iva rakShasA || 10-41


--o)0(o--
sraShTurvarAtisargAttu 
	mayA tasya durAtmanaH|
	atyArUDham ripoH soDham candaneneva bhoginaH || 10-42
dhAtAram 
	tapasA prItam yayAce sa hi rAkShasaH|
	daivAtsargAdavadhyatvam martyeShvAsthAparA~NmukhaH || 10-43
so.aham dAsharathirbhUtvA raNabhUmerbalikShamam|
	kariShyAmi sharaistIkShNaistacChiraHkamaloccayam || 10-44
acirAdyajvabhirbhAgam kalpitam vidhivatpunaH|
	mAyAvibhiranAlIDhamAdAsyadhve nishAcaraiH || 10-45


--o)0(o--
vaimAnikAH puNyakR^itastyajantu marutAm pathi|
	puShpakAlokasamkShobham meghAvaraNatatparAH || 10-46


--o)0(o--
mokShyadhve svargabandInAm veNIbandhanadUShitAn|
	shApayantritapaulastyabalAtkArakacagrahaiH || 10-47


rAvaNAvagrahaklAntamiti 
	vAgamR^itena saH|
	abhivR^iShya marutsasyam kR^iShNameghastirodadhe || 10-48


purahUtaprabhR^itayaH 
	surakAryodyatam surAH|
	amshairanuyayurviShNum puShpairvAyumiva drumAH || 10-49


--o)0(o--


atha tasya vishAmpatyurante kAmasya karmaNaH|
	puruShaH prababhUvAgnervismayena sahartvijAm || 10-50


----o)0(o--


hemapAtragatam 
	dorbhyAmAdadhAnaH payashcarum|
	anupraveshAdAdyasya pumsastenApi durvaham || 10-51


--o)0(o--


prAjApatyopanItam 
	tadannam pratyagrahInnR^ipaH|
	vR^iSheva payasAm sAramAviShkR^itamudanvatA || 10-52


-o)0(o--


anena 
	kathitA rAdnyo guNAstasyAnyadurlabhAH|
	prasUtim cakame tasmimstrailokyaprabhavo.api yat || 10-53


--o)0(o--


sa 
	tejo vaiShNavam patnyorvibheje carusamdnyitam|
	dyAvApR^ithivyoH pratyagramaharpatirivAtapam || 10-54


--o)0(o--


--o)0(o--


--o)0(o--


sA 
	hi praNayavatyAsItsapatnyorubhayorapi|
	bhramarI vAraNasyeva madanisyandarekhayoH || 10-57


--o)0(o--


tAbhirgarbhaH 
	prajAbhUtyai dadhre devAmshasambhavaH |
	saurIbhiriva nADIbhiramR^itAkhyAbhirammayaH || 10-58


 --o)0(o--


samamApannasattvAstA 
	rejurApANDuratviShaH|
	antargataphalArambhAH sasyAnAmiva sampadaH || 10-59


--o)0(o--


guptam 
	dadR^ishurAtmAnam sarvAH svapneShu vAmanaiH|
	jalajAsikadAshAr~NgacakralA~nChitamUrtibhiH 
	|| 10-60


--o)0(o--


hemapakShaprabhAjAlam gagane ca vitanvatA|
	uhyante sma suparNena vegAkR^iShTapayomucA || 10-61


--o)0(o--


bibhratyA 
	kaustubhanyAsam stanAntaravilambitam|
	paryupAsyanta lakShmyA ca padmavyajanahastayA || 10-62


--o)0(o--


	kR^itAbhiShekairdivyAyAm trisrotasi ca saptabhiH|
	brahmarShibhiH param brahma gR^iNadbhirupatasthire || 10-63


--o)0(o--


	tAbhyastathAvidhAnsvapnA~nChrutvA prIto hi pArthivaH|
	mene parArdhyamAtmAnam gurutvena jagadguroH || 10-64


--o)0(o--


	vibhakta AtmA vibhustAsAmekaH kukShiShvanekadhA|
	uvAsa pratimAcandraH prasannAnAmapAmiva || 10-65


--o)0(o--


	athAgryamahiShI rAdnyaH prasUtisamaye satI|
	putram tamo.apaham lebhe naktam jyotirivauShadhiH || 10-66


--o)0(o--


rAma ityabhirAmeNa vapuShA tasya coditaH|
	nAmadheyam gurushcakre jagatprathamama~Ngalam || 10-67


--o)0(o--


	raghuvamshapradIpena tenApratimatejasA|
	rakShAgR^ihagatA dIpAH pratyAdiShTA ivAbhavan || 10-68


--o)0(o--


	shayyAgatena rAmeNa mAtA shAtodarI babhau|
	saikatAmbhojabalinA jAhnavIva sharatkR^ishA || 10-69


--o)0(o--


	kaikeyyAstanayo jadnye bharato nAma shIlavAn|
	janayitrImalamcakre yaH prashraya iva shriyam || 10-70


--o)0(o--


sutau lakShmaNashatrughnau sumitrA suShuve 
	yamau|
	samyagArAdhitA vidyA prabodhavinayAviva || 10-71


--o)0(o--


	nirdoShamabhavatsarvamAviShkR^itaguNam jagat|
	anvagAdiva hi svargo gAm gatam puruShottamam || 10-72


--o)0(o--


	tasyodaye caturmUrteH paulastyacakiteshvarAH|
	virajaskairnabhasvadbhirdisha ucChvasitA iva || 10-73


--o)0(o--


	kR^ishAnurapadhUmatvAtprasannatvAtprabhAkaraH|
	rakShoviprakR^itAvAstAmapaviddhashucAviva || 10-74


--o)0(o--


	dashAnanakirITebhyastatkShaNam rAkShasashriyaH|
	maNivyAjena paryastAH pR^ithivyAmashrubindavaH || 10-75


   

--o)0(o--


	putrajanmapraveshyAnAm tUryANAm tasya putriNaH|
	Arambham prathamam cakrurdevadundubhayo divi || 10-76


---o)0(o--


	santAnakamayI vR^iShTirbhavane cAsya petuShI|
	sanma~NgalopacArANAm saivAdiracanA.abhavat || 10-77


--o)0(o--


	kumArAH kR^itasamskArAste dhAtrIstanyapAyinaH|
	AnandenAgrajeneva samam vavR^idhire pituH || 10-78


--o)0(o--


svAbhAvikam 
	vinItatvam teShAm vinayakarmaNA|
	mumUrcCha sahajam tejo haviSheva havirbhujAm || 10-79


--o)0(o--


	parasparaviruddhAste tadragoranagham kulam|
	alamudyotayAmAsurdevAraNyamivartavaH || 10-80


--o)0(o--


samAne.api ca saubhrAtre yathebhau rAmalakShmaNau|
	tathA bharatashatrughnau prItyA dvandvam babhUvatuH || 10-81


--o)0(o--


	teShAm dvayordvayoraikyam bibhide na kadAcana|
	yathA vAyurvibhAvasvoryathA candrasamudrayoH || 10-82


--o)0(o--


--o)0(o--


--o)0(o--


--o)0(o--


--o)0(o--


---o)0(o--


---o)0(o--



desiraju hanumanta rao, July 10


desirajuhrao at yahoo.com
