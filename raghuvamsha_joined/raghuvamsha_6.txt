

Introduction


sa tatra ma~nceShu manoj~naveShAnsi.nhAsanasthAnupacAravatsu |
vaimAnikAnAm marutAmapashyadAkR^iShTalIlAnnaralokapAlAn || 6-1


--o)0(o--


ratergR^ihItAnunayena kAmam pratyarpitasvA~NgamiveshvareNa |
kAkutsthamAlokayatAm nR^ipANAm mano babhUvendumatInirAsham || 6-2



--o)0(o--


vaidarbhanirdiShTamasau kumAraH kL^iptena sopAnapathena ma~ncam |
shilAvibha~NgairmR^igarAjashAvastu~Ngam nagotsa~NgamivAruroha || 6-3
		


--o)0(o--


parArdhyavarNAstaraNopapannamAsedivAnratnavadAsanam saH |
bhUyiShThamAsIdupameyakAntirmayUrapR^iShThAshrayiNA guhena || 6-4


--o)0(o--


tAsu shriyA rAjapara.nparAsu prabhAvisheShodayadurnirIkShyaH |
sahasradhAtmA vyarucadvibhaktaH payomucAm pa~NktiShu vidyuteva || 6-5


--o)0(o--


--o)0(o--


--o)0(o--


atha stute bandibhiranvayaj~naiH somArkava.nshye naradevaloke |
sa.ncArite cAgurusArayonau dhUpe samutsarpati vaijayantIH || 6-8


--o)0(o--


puropakaNTopavanAshrayANAm kalApinAmuddhatanR^ittahetau |
pradhmAtasha~Nkhe parito digantA.nstUryasvane mUrcChati ma~NgalArthe || 6-9
		


--o)0(o--


manuShyavAhyam caturantayAnamadhyAsya kanyA parivArashobhi |
vivesha ma~ncAntararAjamArgam pati.nvarA kL^iptavivAhaveShA || 6-10


--o)0(o--


tasminvidhAnAtishaye vidhAtuH kanyAmaye netrashataikalakShye |
nipeturantaHkaraNairnarendrA dehaiH sthitAH kevalamAsaneShu || 6-11


--o)0(o--


--o)0(o--


kashcitkarAbhyAmupagUDhanAlamAlolapatrAbhihatadvirepham |
rajobhirantaH pariveShabandhi lIlAravindam bhramayA.ncakAra || 6-13


--o)0(o--


visrastama.nsAdaparo vilAsI ratnAnuviddhA~NgadakoTilagnam |
prAlambamutkR^iShya yathAvakAsham ninAya sAcIkR^itacAruvaktraH || 6-14


--o)0(o--


Aku~ncitAgrA~NgulinA tato.anyaH ki~ncitsamAvarjitanetrashobhaH |
tiryagvisa.nsarpinakhaprabheNa pAdena haimam vililekha pITham || 6-15


--o)0(o--


niveshya vAmam bhujamAsanArdhe tatsa.nniveshAt adhikonnatA.nsaH |
kashcidvivR^ittatrikabhinnahAraH suhR^itsamAbhAShaNatatparo.abhUt || 6-16
		


--o)0(o--


vilAsinIvibhramadantapatramapANDuram ketakabarhamanyaH |
priyAnitambocitasa.nniveshairvipATayAmAsa yuvA nakhAgraiH || 6-17
		


--o)0(o--


kusheshayAtAmratalena kashcitkareNa rekhAdhvajalA~nChanena |
ratnA~NgulIyaprabhayAnuviddhAnudIrayAmAsa salIlamakShAn || 6-18


--o)0(o--


kashcidyathAbhAgamavasthite.api svasa.nniveshAdvyatila~NghinIva |
vajrA.nshugarbhA~Ngulirandhramekam vyApArayAmAsa karam kirITe || 6-19


--o)0(o--


--o)0(o--


asau sharaNyaH sharaNonmukhAnAmagAdhasattvo magadhapratiShThaH |
rAjA prajAra~njanalabdhavarNaH para.ntapo nAma yathArthanAmA || 6-21


--o)0(o--


kAmam nR^ipAH santu sahasrasho.anye rAjanvatImAhuranena bhUmim |
nakShatratArAgrahasa.nkulApi jyotiShmatI candramasaiva rAtriH || 6-22


 --o)0(o--


kriyAprabandhAdayamadhvarANAmajasramAhUtasahasranetraH |
shacyAshciram pANDukapolalambAnmandArashUnyAnalakA.nshcakAra || 6-23


--o)0(o--


anena cedicChasi gR^ihyamANam pANim vareNyena kuru praveshe |
prAsAdavAtAyanasa.nsthitAnAm netrotsavam puShpapurA~NganAnAm || 6-24


--o)0(o--


evam tayokte tamavekShya ki.ncidvisra.nsidUrvA~NkamadhUkamAlA |
R^ijupraNAmakriyayaiva tanvI pratyAdideshainamabhAShamANA || 6-25


tAm saiva vetragrahaNe niyuktA rAjAntaram rAjasutAm ninAya |
samIraNottheva tara.ngarekhA padmAntaram mAnasarAjaha.nsIm || 6-26


--o)0(o--


jagAda cainAmayama~NganAthaH surA~NganAprArthitayauvanashrIH |
vinItanAgaH kila sUtrakArairaindram padam bhUmigato.api bhu~Nkte || 6-27


--o)0(o--


anena paryAsayatAshrubindUnmuktAphalasthUlatamAnstaneShu |
pratyarpitAH shatruvilAsinInAmunmucya sUtreNa vinaiva hArAH || 6-28


--o)0(o--


nisargabhinnAspadamekasa.nsthamasmindvayam shrIshca sarasvatI ca |
kAntyA girA sUnR^itayA ca yogyA tvameva kalyANi tayostR^itIyA || 6-29


--o)0(o--


athA~NgarAjadavatArya cakShuryAhIti janyAmavadatkumArI |
nAsau na kAmyo na ca veda samyagdraShTum na sA bhinnarucirhi lokaH || 6-30


--o)0(o--


tataH param duHprasaham dviShadbhirnR^ipam niyuktA pratihArabhUmau |
nidarshayAmAsa visheShadR^ishyamindum navotthAnamivendumatyai || 6-31


--o)0(o--


avantinAtho.ayamugrabAhurvishAlavakShAstanuvR^ittamadhyaH |
Aropya cakrabhramamuShNatejAstvaShTreva yatnollikhito vibhAti || 6-32


--o)0(o--


asya prayANeShu samagrashakteragresarairvAjibhirutthitAni |
kurvanti sAmantashikhAmaNInAm prabhAprarohAstamayam rajA.nsi || 6-33


--o)0(o--


asau mahAkAlaniketanasya vasannadUre kila candramauleH |
tamisrapakShe.api sahapriyAbhirjyotsnAvato nirvishati pradoShAn || 6-34


--o)0(o--


anena yUnA saha pArthivena rambhoru kaccinmanaso ruciste |
siprAtara.ngAnilakampitAsu vihartumudyAnapara.nparAsu || 6-35


--o)0(o--


tasminnabhidyotitabandhupadme pratApasa.nshoShitashatrupa~Nke |
babandha sA nottamasaukumAryA kumudvatI bhAnumatIva bhAvam || 6-36
		


--o)0(o--


tAmagratastAmarasAntarAbhAmanUparAjasya guNairanUnAm |
vidhAya sR^iShTim lalitAm vidhAturjagAda bhUyaH sudatIm sunandA || 6-37


--o)0(o--


sa~NgrAmanirviShTasahasrabAhuraShTAdashadvIpanikhAtayUpaH |
ananyasAdhAraNarAjashabdo babhUva yogI kila kArtavIryaH || 6-38


--o)0(o--


--o)0(o--


jyAbandhaniShpandabhujena yasya viniHshvasadvaktrapara.npareNa |
kArAgR^ihe nirjitavAsavena la~NkeshvareNoShitamA prasAdAt || 6-40


--o)0(o--


tasyAnvaye bhUpatireSha jAtaH pratIpa ityAgamavR^iddhasevI |
yenaH shriyaH sa.nshrayadoSharUDham svabhAvaloletyayasham pramR^iShTam || 6-41


--o)0(o--


Ayodhane kR^iShNagatim sahAyamavApya yaH kShatriyakAlarAtrim |
dhArAm shitAm rAmaparashvadhasya sa.nbhAvayatyutpalapatrasArAm || 6-42


asyA~NkalakShmIrbhava dIrghabAhormAhiShmatIvapranitambakA~ncIm |
prAsAdajAlairjalaveNiramyAm revAm yadi prekShitumasti kAmaH || 6-43


tasyAH prakAmam priyadarshano.api na sa kShitIsho rucaye babhUva |
sharatpramR^iShTAmbudharoparodhaH shashIva paryAptakalo nalinyAH || 6-44


sA shUrasenAdhipatim suSheNamuddishya lokAntaragItakIrtim |
AcArashuddhobhayava.nshadIpam shuddhAntarakShyA jagade kumArI || 6-45


--o)0(o--


nIpAnvayaH pArthiva eSha yajvA guNairyamAshritya paraspareNa |
siddhAshramam shAntamivetya sattvairnaisargiko.apyutsasR^ije virodhaH || 6-46


--o)0(o--


yasyAtmagehe nayanAbhirAmA kAntirhimA.nshoriva sa.nniviShTA |
harmyAgrasa.nrUDhatR^iNA~NkureShu tejo.aviShahyam ripumandireShu || 6-47


yasyAvarodhastanacandanAnAm prakShAlanAdvArivihArakAle |
kalindakanyA mathurAm gatApi ga~Ngormisa.nsaktajaleva bhAti || 6-48


trastena tArkShyAtkila kAliyena maNim visR^iShTam yamunaukasA yaH |
vakShaHsthalavyApirucham dadhAnaH sakaustubham hrepayatIva kR^iShNam || 6-49


--o)0(o--


sa.nbhAvya bhartAramamum yuvAnam mR^idupravAlottarapuShpashayye |
vR^indAvane caitrarathAdanUne nirvishyatAm sundari yauvanashrIH || 6-50


----o)0(o--


--o)0(o--


-o)0(o--


athA~NgadAliShTabhujam bhujiShyA hemA~Ngadam nAma kali~NganAtham |
AseduShIm sAditashatrupakSham bAlAmabAlendumukhIm babhAShe || 6-53


-o)0(o--


asau mahendrAdisamAnasAraH patirmahendrasya mahodadheshca |
yasya kSharatsainyagajacChalena yAtrAsu yAtIva puro mahendraH || 6-54


--o)0(o--


jyAghAtarekhe subhujo bhujAbhyAm bibharti yashcApabhR^itAm purogaH |
ripushriyAm sA~njanabAShpaseke bandIkR^itAnAmiva paddhatI dve || 6-55


--o)0(o--


--o)0(o--


--o)0(o--


pralobhitApyAkR^itilobhanIyA vidarbharAjAvarajA tayaivam |
tasmAdapAvartata dUrakR^iShTA nItyeva lakShmIH pratikUladaivAt || 6-58


--o)0(o--


athoragAkhyasya purasya nAtham dauvArikI devasarUpametya |
itashcakorAkShi vilokayeti pUrvAnushiShTAm nijagAda bhojyAm || 6-59


 --o)0(o--


pANDyo.ayama.nsArpitalambahAraH kL^iptA~NgarAgo haricandanena |
AbhAti bAlAtaparaktasAnuH sanirjharodgAra ivAdrirAjaH || 6-60


--o)0(o--


vindhyasya sa.nstambhayitA mahAdrerniHsheShapItojjhitasindhurAjaH |
prItyAshvamedhAvabhR^ithArdramUrteH sausnAtiko yasya bhavatyagastyaH || 6-61


--o)0(o--


astram harAdAptavatA durApam yenendralokAvajayAya dR^iptaH |
purA janasthAnavimardasha~NkI sa.ndhAya la~NkAdhipatiH pratasthe || 6-62


--o)0(o--


anena pANau vidhivadgR^ihIte mahAkulInena mahIva gurvI |
ratnAnuviddhArNavamekhalAyA dishaH sapatnI bhava dakShiNasyAH || 6-63


--o)0(o--


tAmbUlavallIpariNaddhapUgAsvelAlatAli~NgitacandanAsu |
tamAlapatrAstaraNAsu rantum prasIda shashvanmalayasthalIShu || 6-64


--o)0(o--


indIvarashyAmatanurnR^ipo.asau tvam rocanAgaurasharIrayaShTiH |
anyonyashobhAparivR^iddhaye vAm yogastaDittoyadayorivAstu || 6-65


--o)0(o--


svasurvidarbhAdhipatestadIyo lebhe.antaram cetasi nopadeshaH |
divAkarAdarshanabaddhakoshe nakShatranAthA.nshurivAravinde || 6-66


--o)0(o--


sa.ncAriNI dIpashikheva rAtrau yam yam vyatIyAya pati.nvarA sA |
narendramArgATTa iva prapede vivarNabhAvam sa sa bhUmipAlaH || 6-67


--o)0(o--


tasyAm raghoH sUnurupasthitAyAm vR^iNIta mAm neti samAkulo.abhUt |
vAmetaraH sa.nshayamasya bAhuH keyUrabandhocChvasitairnunoda || 6-68


--o)0(o-- 


tam prApya sarvAvayavAnavadyam vyAvartatAnyopagamAtkumArI |
na hi praphullam sahakArametya vR^ikShAntaram kA~NkShati ShaTpadAlI || 6-69


--o)0(o--


tasminsamAveshitacittavR^ittiminduprabhAmindumatImavekShya |
pracakrame vaktumanukramaj~nA savistaram vAkyamidam sunandA || 6-70


--o)0(o--


ikShvAkuva.nshyaH kakudam nR^ipANAm kakutstha ityAhitalakShaNo.abhUt |
kAkutsthashabdam yata unnatecChAH shlAghyam dadhatyuttarakosalendrAH || 6-71


--o)0(o--


mahendramAsthAya mahokSharUpam yaH sa.nyati prAptapinAkilIlaH |
cakAra bANairasurA~NganAnAm gaNDasthalIH proShitapatralekhAH || 6-72


--o)0(o--


airAvatasphAlanavishlatham yaH sa.nghaTTayanna~Ngadama~Ngadena |
upeyuShaH svAmapi mUrtimagryAmardhAsanam gotrabhido.adhitaShThau || 6-73


--o)0(o--


jAtaH kule tasya kilorukIrtiH kulapradIpo nR^ipatirdilIpaH |
atiShThadekonashatakratutve shakrAbhyasUyAvinivR^ittaye yaH || 6-74


--o)0(o--


yasminmahIm shAsati vANinInAm nidrAm vihArArdhapathe gatAnAm |
vAto.api nAsra.nsayada.nshukAni ko lambayedAharaNAya hastam || 6-75


--o)0(o--


putro raghustasya padam prashAsti mahAkratorvishvajitaH prayoktA |
caturdigAvarjitasa.nbhR^itAm yo mR^itpAtrasheShAmakarodvibhUtim || 6-76


   

--o)0(o--


ArUDhamadrInudadhInvitIrNam bhuja.ngamAnAm vasatim praviShTam |
Urdhvam gatam yasya na cAnubandhi yashaH paricChettumiyattayAlam || 6-77


---o)0(o--


asau kumArastamajo.anujAtastriviShTapasyeva patim jayantaH |
gurvIm dhuram yo jagatasya pitrA dhuryeNa damyaH sadR^isham bibharti || 6-78


--o)0(o--


kulena kAntyA vayasA navena guNaishca taistairvinayapradhAnaiH |
tvamAtmanastulyamamum vR^iNIShva ratnam samAgacChatu kA~ncanena || 6-79


--o)0(o--


tataH sunandAvacanAvasAne lajjAm tanUkR^itya narendrakanyA |
dR^iShTyA prasAdAmalayA kumAram pratyagrahItsa.nvaraNasrajeva || 6-80


--o)0(o--


cakampe tiirNalauhitye tasminpraagjyotiSheshvaraH |
tadgajaalaanataa.n praaptaiH saha kaalaagurudrumaiH || 4-81


--o)0(o--


tathAgatAyAm parihAsapUrvam sakhyAm sakhI vetrabhR^idAbabhAShe |
Arye vrajAmo.anyata ityathainAm vadhUrasUyAkuTilam dadarsha || 6-82


--o)0(o--


sA cUrNagauram raghunandanasya dhAtrIkarAbhyAm karabhopamorUH |
Asa~njayAmAsa yathApradesham kaNThe guNam mUrtamivAnurAgam || 6-83


--o)0(o--


tayA srajA ma~NgalapuShpamayyA vishAlavakShaHsthalalambayA saH |
ama.nsta kaNThArpitabAhupAshAm vidarbharAjAvarajAm vareNyaH || 6-84


--o)0(o--


shashinamupagateyam kaumudI meghamukta.n
jalanidhimanurUpam jahnukanyAvatIrNA |
iti samaguNayogaprItayastatra paurAH
shravaNakaTu nR^ipANAmekavAkyam vivavruH || 6-85


--o)0(o--


pramuditavarapakShamekatastatkShitipatimaNDalamanyato vitAnam |
uShasi sara iva praphullapadmam kumudavanapratipannanidramAsIt || 6-86


--o)0(o--


---o)0(o--


---o)0(o--



desiraju hanumanta rao, August 09


desirajuhrao at yahoo.com
