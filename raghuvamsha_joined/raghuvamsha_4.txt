

 


Introduction


sa raajya.n guruNaa datta.n pratipadyaadhika.n babhau |
dinaante nihita.n tejaH savitreva hutaashanaH || 4-1


--o)0(o--


diliipaanantara.n raajye ta.n nishamya pratiShThitam |
puurva.n pradhuumito raaj~naa.n hR^idaye.agnirivotthitaH || 4-2


--o)0(o--


puruhuutadhvajasyeva tasyoonnayanapa~NktayaH |
		navaabhyutthaanadarshinyo nananduH saprajaaH prajaaH || 4-3
		


--o)0(o--


samameva samaakraanta.n dvaya.n dviradagaaminaa |
tena si.nhaasana.n pitryamakhila.n caarimaNDalam || 4-4
		


--o)0(o--


ChaayaamaNDalalakShyeNa tamadR^ishyaa kila svayam |
padmaa padmaatapatreNa bheje saamraajyadiikShitam || 4-5
		


--o)0(o--


parikalpitasaa.nnidhyaa kaale kaale ca bandiShu |
stutya.n stutibhirarthyaabhirupatasthe sarasvatii || 4-6
		


--o)0(o--


manuprabhutirmaanyairbhuktaa yadyapi raajabhiH |
tathaapyananyapuurveva tasminnaasiidvasu.ndharaa || 4-7


--o)0(o--


sa hi sarvasya lokasya yuktadaNDatayaa manaH |
aadade naatishiitoShNo nabhasvaaniva dakShiNaH || 4-8


--o)0(o--


mandotkaNThaaH kR^itaastena guNaadhikatayaa gurau |
phalena sahakaarasya puShpodgama iva prajaaH || 4-9
		


--o)0(o--


nayavidbhirnave raaj~ni sadasaccopadarshitam |
puurva evaabhavatpakShastasminnaabhavaduttaraH || 4-10
		


--o)0(o--


pa~nchaanaamapi bhuutaanaamutkarSha.n pupuShurguNaaH |
nave tasminmahiipaale sarva.n navamivaabhavat || 4-11
		


--o)0(o--


yathaa prahlaadanaachchandraH prataapaattapano yathaa |
tathaiva so.abhuudanvartho raajaa prakR^itira~njanaat || 4-12
		


--o)0(o--


kaama.n karNaantavishraante vishaale tasya lochane |
chakShuShmattaa tu shaastreNa suukShmakaaryaarthadarshinaa || 4-13


--o)0(o--


labdhaprashamanasvasthamathaina.n samupasthitaa |
paarthivashriirdvitiiyeva sharatpa~NkajalakShaNaa || 4-14
		


--o)0(o--


nirvR^iShTalaghubhirmeghairmuktavartmaa suduHsahaH |
prataapastasya bhaanoshcha yugapadvyaanashe dishaH || 4-15
		


--o)0(o--


vaarShika.n sa.njahaarendro dhanurjaitra.n raghurdadau |
prajaarthasaadhane tau hi paryaayodyatakaarmukau || 4-16
		


--o)0(o--


puNDariikaatapatrasta.n vikasatkaashacaamaraH |
R^iturviDambayaamaasa na punaH praapa tacChriyam || 4-17
		


--o)0(o--


prasaadasumukhe tasmi.nshcandre ca vishadaprabhe |
tadaa cakShuShmataa.n priitiraasiitsamarasaa dvayoH || 4-18


--o)0(o--


ha.nsashreNiiShu taaraasu kumudvatsu ca vaariShu |
vibhuutayastadiiyaanaa.n paryastaa yashasaamiva || 4-19


--o)0(o--


--o)0(o--


prasasaadodayaadambhaH kumbhayonermahaujasaH |
raghorabhibhavaasha~Nki cukShume dviShataa.n manaH|| 4-21


--o)0(o--


madodagraaH kakudmantaH saritaa.n kuulamudrujaaH |
liilaakhelamanupraapurmahokShaastasya vikramam|| 4-22


 --o)0(o--


prasavaiH saptaparNaanaa.n madagandhibhiraahataaH |
asuuyayeva tannaagaaH saptadhaiva prasusruvuH|| 4-23


--o)0(o--


saritaH kurvatii gaadhaaH pathashcaashyaanakardamaan |
yaatraayai codayaamaasa ta.n shakteH prathama.n sharat|| 4-24


--o)0(o--


tasmai samyagghuto vahnirvaajiniiraajanaavidhau |
pradakShiNaarcirvyaajena hasteneva jaya.n dadau|| 4-25


sa guptamuulapratyantaH shuddhapaarShNirayaanvitaH |
ShaDvidha.n balamaadaaya pratasthe digjigiiShayaa|| 4-26


--o)0(o--


avaakiranvayovR^iddhaasta.n laajaiH paurayoShitaH |
pR^iShatairmandarodbhuutaiH kShiirormaya ivaacyutam|| 4-27


--o)0(o--


sa yayau prathama.n praacii.n tulyaH praaciinabarhiShaa |
ahitaananiloddhuutaistarjayanniva ketubhiH|| 4-28


--o)0(o--


rajobhiH syandanoddhuutairgajaishca ghanasa.nnibhaiH |
bhuvastalamiva vyoma kurvanvyomeva bhuutalam|| 4-29


--o)0(o--


prataapo.agre tataH shabdaH paraagastadanantaram |
yayau pashcaadrathaadiiti catuHskandheva saa camuuH|| 4-30


--o)0(o--


marupR^iShThaanyudambhaa.nsi naavyaaH suprataraa nadiiH |
vipinaani prakaashaani shaktimattvaaccakaara saH|| 4-31


--o)0(o--


sa senaa.n mahatii.n karShanpuurvasaagaragaaminiim |
babhau harajaTaabhraShTaa.n ga~Ngaamiva bhagiirathaH|| 4-32


--o)0(o--


tyaajitaiH phalamutkhaatairbhagnaishca bahudhaa nR^ipaiH |
tasyaasiidulbaNo maargaH paadapairiva dantinaH|| 4-33


--o)0(o--


paurastyaanevamaakraama.nstaa.nstaa~njanapadaa~njayii |
praapa taaliivanashyaamamupakaNTha.n mahodadheH|| 4-34


--o)0(o--


anamraaNaa.n samuddhartustasmaatsindhurayaadiva |
aatmaa sa.nrakShitaH suhmairvR^ittimaashritya vaitasiim|| 4-35


--o)0(o--


va~Ngaanutkhaaya tarasaa netaa nausaadhanodyataan |
nicakhaana jayastambhaanga~NgaasrotontareShu saH|| 4-36
		


--o)0(o--


aapaadapadmapraNataaH kalamaa iva te raghum |
phalaiH sa.nvardhayaamaasurutkhaatapratiropitaaH|| 4-37


--o)0(o--


sa tiirtvaa kapishaa.n sainyairbaddhadviradasetubhiH |
utkalaadarshitapathaH kali~Ngaabhimukho yayau|| 4-38


--o)0(o--


--o)0(o--


pratijagraaha kaali~NgastamastrairgajasaadhanaH |
pakShacChedodyata.n shakra.n shilaavarShiiva parvataH|| 4-40


--o)0(o--


dviShaa.n viShahya kaakutsthastatra naaraacadurdinam |
sanma~Ngalasnaata iva pratipede jayashriyam || 4-41


--o)0(o--


taambuliinaa.n dalaistatra racitaapaanabhuumayaH |
naarikelaasava.n yodhaaH shaatrava.n ca papuryashaH || 4-42


gR^ihiitapratimuktasya sa dharmavijayii nR^ipaH |
shriya.n mahendranaathasya jahaara na tu mediniim || 4-43


tato velaataTenaiva phalavatpuugamaalinaa |
agastyaacaritaamaashaamanaashaasyajayo yayau || 4-44


sa sainyaparibhogeNa gajadaanasugandhinaa |
kaaverii.n saritaa.n patyuH sha~Nkaniiyaamivaakarot || 4-45


--o)0(o--


balairadhyuShitaastasya vijigiiShorgatadhvanaH |
maariicodbhraantahaariitaa malayaadrerupatyakaaH || 4-46


--o)0(o--


sasa~njurashvakShuNNaanamelaanaamutpatiShNavaH |
tulyagandhiShu mattebhakaTeShu phalareNavaH || 4-47


bhogiveShTanamaargeShu candanaanaa.n samarpitam |
naasrasatkariNaa.n graiva.n tripadiicChedinaamapi || 4-48


dishi mandaayate tejo dakShiNasyaa.n raverapi |
tasyaameva raghoH paaNDyaaH prataapa.n na viShehire || 4-49


--o)0(o--


taamraparNiisametasya muktaasaara.n mahaadadheH |
te nipatya dadustasmai yashaH svamiva sa.ncitam || 4-50


----o)0(o--


sa nirvishya yathaakaama.n taTeShvaaliinacandanau |
stanaaviva dishastasyaaH shailau malayadardurau || 4-51


asahyavikramaH sahya.n duuraanmuktamudanvataa |
nitambamiva medinyaaH srastaa.nshukamala~Nghayat || 4-52


--o)0(o--


tasyaaniikairvisarpadbhiraparaantajayodyataiH |
raamaastrotsaarito.apyaasiitsahyalagna ivaarNavaH || 4-53


-o)0(o--


bhayotsR^iShTavibhuuShaaNaa.n tena keralayoShitaam |
alakeShu camuureNushcuurNapratinidhiikR^itaH || 4-54


--o)0(o--


muralaamaarutoddhuutamagamatkaitaka.n rajaH |
tadyodhavaarabaaNaanaamayatnapaTavaasataam || 4-55


--o)0(o--


--o)0(o--


--o)0(o--


avakaasha.n kilodanvaan raamaayaabhyarthito dadau |
aparaantamahiipaalavyaajena raghave karam || 4-58


--o)0(o--


mattebharadanotkiirNavyaktavikramalakShaNam |
trikuuTameva tatrocchairjayastambha.n cakaara saH || 4-59


 --o)0(o--


paarasiikaa.nstato jetu.n pratasthe sthalavartmanaa |
indriyaakhyaaniva ripuu.nstattvaj~naanena sa.nyamii || 4-60


--o)0(o--


yavaniimukhapadmaanaa.n sehe madhumada.n na saH |
baalaatapamivaabjaanaamakaalajaladodayaH || 4-61


--o)0(o--


sa~Ngraamastumulastasya paashcaatyairashvasaadhanaiH |
shaar~Ngakuujitavij~neyapratiyodhe rajasyabhuut || 4-62


--o)0(o--


bhallaapavarjitaisteShaa.n shirobhiH shmashrulairmahiim |
tastaara saraghaavyaaptaiH sa kShaudrapaTalairiva || 4-63


--o)0(o--


apaniitashirastraaNaaH sheShaasta.n sharaNa.n yayuH |
praNipaatapratiikaaraH sa.nrambho hi mahaatmanaam || 4-64


--o)0(o--


vinayante sma tadyodhaa madhubhirvijayashramam |
aastiirNaajinaratnaasu draakShaavalayabhuumiShu || 4-65


--o)0(o--


tataH pratasthe kauberii.n bhaasvaaniva raghurdisham |
sharairusrairivodiicyaanuddhariShyan rasaaniva || 4-66


--o)0(o--


viniitaadhvashramaastasya sindhutiiraviceShTanaiH |
dudhuvurvaajinaH skandhaa{m+}llagnaku~Nkumakesaraan || 4-67


--o)0(o--


tatra huuNaavarodhaanaa.n bhartR^iShu vyaktavikramam |
kapolapaaTalaadeshi babhuuva raghuceShTitam || 4-68


--o)0(o--


kaambojaaH samare soDhu.n tasya viiryamaniishvaraaH |
gajaalaanaparikliShTairakShoTaiH saardhamaanataaH || 4-69


--o)0(o--


teShaa.n sadashvabhuuyiShThaastu~Ngaa draviNaraashayaH |
upadaa vivishuH shashvannotsekaaH kosaleshvaram || 4-70


--o)0(o--


tato gauriiguru.n shailamaarurohaashvasaadhanaH |
vardhayanniva tatkuuTaanuddhuutairdhaatureNubhiH || 4-71


--o)0(o--


shasha.nsa tulyasattvaanaa.n sainyaghoShe.apyasa.nbhramam |
guhaashayaanaa.n si.nhaanaa.n parivR^ityaavalokitam || 4-72


--o)0(o--


bhuurjeShu marmariibhuutaaH kiicakadhvanihetavaH |
ga~NgaashiikariNo maarge marutasta.n siShevire || 4-73


--o)0(o--


vishashramurnameruuNaa.n Chaayaasvadhyaasya sainikaaH |
dR^iShado vaasitotsa~Ngaa niShaNNamR^iganaabhibhiH || 4-74


--o)0(o--


saralaasaktamaata~NgagraiveyasphuritatviShaH |
aasannoShadhayo neturnaktamasnehadiipikaaH || 4-75


--o)0(o--


tasyotsR^iShTanivaaseShu kaNTharajjukShatatvacaH |
gajavarShma kiraatebhyaH shasha.nsurdevadaaravaH || 4-76


   

--o)0(o--


tatra janya.n raghorghora.n parvatiiyairgaNairabhuut |
naaraacakShepaNiiyaashmaniShpeShotpatitaanalam || 4-77


---o)0(o--


sharairutsavasa.nketaansa kR^itvaa viratotsavaan |
jayodaaharaNa.n baahvorgaapayaamaasa ki.nnaraan || 4-78


--o)0(o--


paraspareNa vij~naatasteShuupaayanapaaNiShu |
raaj~naa himavataH saaro raaj~naH saaro himaadriNaa || 4-79


--o)0(o--


tatraakShobhya.n yashoraashi.n niveshyaavaruroha saH |
paulastyatulitasyaadreraadadhaana iva hriyam || 4-80


--o)0(o--


cakampe tiirNalauhitye tasminpraagjyotiSheshvaraH |
tadgajaalaanataa.n praaptaiH saha kaalaagurudrumaiH || 4-81


--o)0(o--


na prasehe sa ruddhaarkamadhaaraavarShadurdinam |
rathavartmarajo.apyasya kuta eva pataakiniim || 4-82


--o)0(o--


tamiishaH kaamaruupaaNaamatyaakhaNDalavikramam |
bheje bhinnakaTairnaagairanyaanuparurodha yaiH || 4-83


--o)0(o--


		bhuva.m koSNena kuNDodhnii medhyenaavabhR^ithaadapi |
		prasraveNaabhivarSantii vatsaaalokapravartinaa|| 3-84kaamaruupeshvarastasya hemapiiThaadhidevataam |
ratnapuShpopahaareNa Chaayamaanarca paadayoH || 4-84


--o)0(o--


iti jitvaa disho jiShNurnyavartata rathoddhatam |
rajo vishraamayanraaj~naa.n ChatrashuunyeShu mauliShu || 4-85


--o)0(o--


sa vishvajitamaajahre yaj~na.n sarvasvadakShiNam |
aadaana.n hi visargaaya sataa.n vaarimucaamiva || 4-86


--o)0(o--


satraante sacivasakhaH puraskriyaabhi-
rgurviibhiH shamitaparaajayavyaliikaan |
kaakutsthashciravirahotsukaavarodhaan=20
raajanyaansvapuranivR^ittaye.anumene || 4-87


--o)0(o--


te rekhaakulishaatapatrachihna.n
samraajashcaraNayuga.n prasaadalabhyam |
prasthaanapraNatibhira~NguliiShu cakru-
rmaulisrakcyutamakarandareNugauram || 4-88


--o)0(o--


---o)0(o--


---o)0(o--



desiraju hanumanta rao, August 09


desirajuhrao at yahoo.com
