

Introduction


--o)0(o--


duritairapi kartumAtmasAtprayatante nR^ipasUnavo hi yat |
tadupasthitamagrahIdajaH piturAdnyeti na bhogatR^iShNayA || 8-2


--o)0(o--


anubhUya vasiShThasa.nbhR^itaiH salilaistena sahAbhiShecanam |
vishadocChvasitena medinI kathayAmAsa kR^itArthatAmiva || 4-3
		


--o)0(o--


sa babhUva durAsadaH parairguruNA.atharvavidA kR^itakriyaH |
pavanAgnisamAgamo hyayam sahitam brahma yadastratejasA || 4-4
		


--o)0(o--


raghumeva nivR^ittayauvanam tamamanyanta naveshvaram prajAH |
sa hi tasya na kevalAm shriyam pratipede sakalAnguNAnapi || 4-5
		


--o)0(o--


 


adhikam shushubhe shubha.nyunA dvitayena dvayameva sa.ngatam |
padamR^iddhamajena paitR^ikam vinayenAsya navam ca yauvanam || 4-6
		


--o)0(o--


sadayam bubhuje mahAbhujaH sahasodvegamiyam vrajediti |
aciropanatAm sa medinIm navapANigrahaNAm vadhUmiva  || 4-7


--o)0(o--


ahameva mato mahIpateriti sarvaH prakR^itiShvacintayat |
udadheriva nimnagAshateShvabhavannAsya vimAnanA kvacit || 4-8


--o)0(o--


na kharo na ca bhUyasA mR^iduH pavamAnaH pR^ithivIruhAniva |
sa puraskR^itamadhyamakramo namayAmAsa nR^ipAnanuddharan || 4-9
		


--o)0(o--


atha vIkShya raghuH pratiShThitam prakR^itiShvAtmajamAtmavattayA |
viShayeShu vinAshadharmasu tridivastheShvapi niHspR^iho.abhavat|| 4-10
		


--o)0(o--


guNavatsutaropitashriyaH pariNAme hi dilIpava.nshajAH |
padavIm taruvalkavAsasAm prayatAH sa.nyaminAm prapedire || 4-11
		


-o)0(o--


tamaraNyasamAshrayonmukham shirasA veShTanashobhinA sutaH |
pitaram praNipatya pAdayoraparityAgamayAcatAtmanaH || 4-12
		


--o)0(o--


raghurashrumukhasya tasya tatkR^itavAnIpsitamAtmajapriyaH |
na tu sarpa iva tvacam punaH pratipede vyapavarjitAm shriyam  || 4-13


--o)0(o--


sa kilAshramamantyamAshrito nivasannAvasathe purAdbahiH |
samupAsyata putrabhogyayA snuShayevAvikR^itendriyaH shriyA || 4-14
		


--o)0(o--


prashamasthitapUrvapArthivam kulamabhyadyatanUtaneshvaram |
nabhasA nibhR^itendunA tulAmuditArkeNa samAruroha tat|| 4-15
		


--o)0(o--


 


 


to be done from below  


yatipArthivali~NgadhAriNau dadR^ishAte raghurAghavau janaiH |
apavargamahodayArthayorbhuvama.nshAviva dharmayorgatau  || 4-16
		


--o)0(o--


ajitAdhigamAya mantribhiryuyuje nItivishAradairajaH |
anupAyipadopaprAptaye raghurAptaiH samiyAya yogibhiH|| 4-17
		


--o)0(o--


nR^ipatiH prakR^itIravekShitum vyavahArAsanamAdade yuvA |
paricetumupA.nshu dhAraNAm kushapUtam pravayAstu viShTaram | 4-18


--o)0(o--


anayatprabhushaktisa.npadA vashameko nR^ipatInanantarAn |
aparaH praNidhAnayogyayA marutaH pa~nca sharIragocarAn  || 4-19


--o)0(o--


--o)0(o--


paNabandhamukhAnguNAnajaH ShaDupAyu~Nkta samIkShya tatphalam |
raghurapyajayatguNatrayam prakR^itistham samaloShTakA~ncanaH || 4-21


--o)0(o--


na navaH prabhurAphalodayAtsthirakarmA virarAma karmaNaH |
na ca yogavidhernavetaraH sthiradhIrAparamAtmadarshanAt || 4-22


 --o)0(o--


iti shatruShu cendriyeShu ca pratiShiddhaprasareShu jAgratau |
prasitAvudayApavargayorubhayIm siddhimubhAvavApatuH || 4-23


--o)0(o--


atha kAshcidajavyapekShayA gamayitvA samadarshanaH samAH |
tamasaH paramApadavyayam puruSham yogasamAdhinA raghuH || 4-24


--o)0(o--


shrutadehavisarjanaH pitushciramashrUNi vimucya rAghavaH |
vidadhe vidhimasya naiShThikam yatibhiH sArdhamanagniragnicit|| 4-25


akarotsa tadaurdhvadaihikam pitR^ibhaktyA pitR^ikAryakalpavit |
na hi tena pathA tanutyajastanayAvarjitapiNDakA~NkShiNaH|| 4-26


--o)0(o--


sa parArdhyagaterashocyatAm pituruddishya sadarthavedibhiH |
shamitAdhiradhijyakArmukaH kR^itavAnapratishAsanam jagat || 8-27


--o)0(o--


kShitirindumatI ca bhAminI patimAsAdya tamagryapauruSham |
prathamA bahuratnasUrabhUdaparA vIramajIjanatsutam || 8-28


--o)0(o--


dasharashmishatopamadyutim yashasA dikShu dashasvapi shrutam |
dashapUrvaratham yamAkhyayA dashakaNThArigurum vidurbudhAH || 8-29


--o)0(o--


R^iShidevagaNasvadhAbhujAm shrutayAgaprasavaiH sa pArthivaH |
anR^iNatvamupeyivAnbabhau paridhermukta ivoShNadIdhitiH || 8-30


--o)0(o--


balamArtabhayopashAntaye viduShAm satkR^itaye bahu shrutam |
vasu tasya vibhorna kevalam guNavattApi paraprayojanA || 8-31


--o)0(o--


sa kadAcidavekShitaprajaH saha devyA vijahAra suprajAH |
nagaropavane shacIsakho marutAm pAlayiteva nandane || 8-32


--o)0(o--


atha rodhasi dakShiNodadheH shritagokarNaniketamIshvaram |
upavINayitum yayau raverudayAvR^ittipathena nAradaH || 8-33


--o)0(o--


kusumairgrathitAmapArthivaiH srajamAtodyashironiveshitAm |
aharatkila tasya vegavAnadhivAsaspR^ihayeva mArutaH || 8-34


--o)0(o--


bhramaraiH kusumAnusAribhiH parikIrNA parivAdinI muneH |
dadR^ishe pavanApalepajam sR^ijatI bAShpamivA~njanAvilam || 835


--o)0(o--


abhibhUya vibhUtimArtavIm madhugandhAtishayena vIrudhAm |
nR^ipateramarasragApa sA dayitorustanakoTisusthitIm || 8-36
		


--o)0(o--


kShaNamAtrasakhIm sujAtayoH stanayostAmavalokya vihvalA |
nimimIla narottamapriyA hR^itacandrA tamaseva kaumudI || 8-37


--o)0(o--


vapuShA karaNojjhitena sA nipatantI patimapyapAtayat |
nanu tailaniShekabindunA saha dIpArcirupaiti medinIm || 8-38


--o)0(o--


--o)0(o--


nR^ipatervyajanAdibhistamo nunude sA tu tathaiva sa.nsthitA |
pratikAravidhAnamAyuShaH sati sheShe hi phalAya kalpate || 8-40


--o)0(o--


pratiyojayitavyavallakIsamavasthAmatha sattvaviplavAt |
sa ninAya nitAntavatsalaH parigR^ihyocitama~Nkama~NganAm || 8-41


--o)0(o--


patira~NkaniShaNNayA tayA karaNApAyavibhinnavarNayA |
samalakShyata bibhradAvilAm mR^igalekhAmuShasIva candramAH || 8-42


vilalApa sa bAShpagadgadam sahajAmapyapahAya dhIratAm |
abhitaptamayo.api mArdavam bhajate kaiva kathA sharIriShu || 8-43


kusumAnyapi gAtrasa.ngamAtprabhavantyAyurapohitum yadi |
na bhaviShyati hanta sAdhanam kimivAnyatprahariShyato vidheH || 8-44


athavA mR^idu vastu hi.nsitum mR^idunaivArabhate prajAntakaH |
himasekavipattiratra me nalinI pUrvanidarshanam matA || 8-45


--o)0(o--


sragiyam yadi jIvitApahA hR^idaye kim nihitA na hanti mAm |
viShamapyamR^itam kvacidbhavedamR^itam vA viShamIshvarecChayA || 8-46


--o)0(o--


athavA mama bhAgyaviplavAdashaniH kalpita eva vedhasA |
yadanena tarurna pAtitaH kShapitA tadviTapAshritA latA || 8-47


kR^itavatyasi nAvadhIraNAmaparAddhe.api yadA ciram mayi |
kathamekapade nirAgasam janamAbhAShyamimam na manyase || 848


dhruvamasmi shaThaH shucismite viditaH kaitavavatsalastava |
paralokamasa.nnivR^ittaye yadanApR^icChya gatAsi mAmitaH || 8-49


--o)0(o--


dayitAm yadi tAvadanvagAdvinivR^ittam kimidam tayA vinA |
sahatAm hatajIvitam mama prabalAmAtmakR^itena vedanAm || 8-50


----o)0(o--


suratashramasa.nbhR^ito mukhe dhriyate svedalavodgamo.api te |
atha cAstamitA tvamAtmanA dhigimAm dehabhR^itAmasAratAm || 8-52


--o)0(o--


manasApi na vipriyam mayA kR^itapUrvam tava kim jahAsi mAm |
nanu shabdapatiH kShiteraham tvayi me bhAvanibandhanA ratiH || 8-52


-o)0(o--


kusumotkhacitAnvalIbhR^itashcalayanbhR^i~NgarucastavAlakAn |
karabhoru karoti mArutastvadupAvartanasha~Nki me manaH || 8-53


--o)0(o--


tadapohitumarhasi priye pratibodhena viShAdamAshu me |
jvalitena guhAgatam tamastuhinAdreriva naktamoShadhiH || 8-54


--o)0(o--


--o)0(o--


--o)0(o--


navapallavasa.nstare.api te mR^idu dUyeta yada~Ngamarpitam |
tadidam viShahiShyate katham vada vAmoru citAdhirohaNam || 8-57


--o)0(o--


iyamapratibodhashAyinIm rashanA tvAm prathamA rahaHsakhI |
gativibhramasAdanIravA na shucA nAnu mR^iteva lakShyate || 8-58


 --o)0(o--


kalamanyabhR^itAsu bhAsitam kalaha.nsIShu madAlasam gatam |
pR^iShatIShu vilolamIkShitam pavanAdhUtalatAsu vibhramAH || 8-59


tridivotsukayApyavekShya mAm nihitAH satyamamI guNAstvayA |
virahe tava me guruvyatham hR^idayam na tvavalambitum kShamAH || 8-60


--o)0(o--


mithunam parikalpitam tvayA sahakAraH phalinI ca nanvimau |
avidhAya vivAhasatkriyAmanayorgamyata ityasA.npratam || 8-61


--o)0(o--


kusumam kR^itadohadastvayA yadashoko.ayamudIrayiShyati |
alakAbharaNam katham nu tattava neShyAmi nivApamAlyatAm || 8-62


--o)0(o--


smarateva sashabdanUpuram caraNAnugrahamanyadurlabham |
amunA kusumAshruvarShiNA tvamashokena sugAtri shocyase || 8-63


--o)0(o--


tava niHshvasitAnukAribhirbakulairardhacitAm samam mayA |
asamApya vilAsamekhalAm kimidam kinnarakaNThi supyate || 8-64


--o)0(o--


samaduHkhasukhaH sakhIjanaH pratipaccandranibho.ayamAtmajaH |
ahamekarasastathApi te vyavasAyaH pratipattiniShThuraH || 8-65


--o)0(o--


dhR^itirastamitA ratishcyutA viratam geyamR^iturnirutsavaH |
gatamAbharaNaprayojanam parishUnyam shayanIyamadya me || 8-66


--o)0(o--


gR^ihiNI sacivaH sakhI mithaH priyashiShyA lalite kalAvidhau |
karuNAvimukhena mR^ityunA haratA tvAm vada kim na me hR^itam || 867


--o)0(o--


madirAkShi madAnanArpitam madhu pItvA rasavatkatham nu me |
anupAsyasi bAShpadUShitam paralokopanatam jalA~njalim || 8-68


--o)0(o--


vibhave.api sati tvayA vinA sukhametAvadajasya gaNyatAm |
ahR^itasya vilobhanAntarairmama sarve viShayAstvadAshrayAH || 8-69


--o)0(o--


vilapanniti kosalAdhipaH karuNArthagrathitam priyAm prati |
akarotpR^ithivIruhAnapi srutashAkhArasabAShpadUShitAn || 8-70


--o)0(o-- 


atha tasya katha.ncida~NkataH svajanastAmapanIya sundarIm |
visasarja tadantyamaNDanAmanalAyAguruchandanaidhase || 8-71


--o)0(o--


pramadAmanu sa.nsthitaH shucA nR^ipatiH sannapi vAcyadarshanAt |
na cakAra sharIramagnisAtsaha devyA na tu jIvitAshayA || 8-72


--o)0(o--


atha tena dashAhataH pare guNasheShAmapadishya bhAminIm |
viduShA vidhayo maharddhayaH pura evopavane samApitAH || 8-73


--o)0(o--


sa vivesha purIm tayA vinA kShaNadApAyashashA~NkadarshanaH |
parivAhamivAvalokayansvashucaH pauravadhUmukhAshruShu || 8-74


--o)0(o--


atha tam savanAya dIkShitaH praNidhAnAdgururAshramasthitaH |
abhiSha~NgajaDam vijadnyivAniti shiShyeNa kilAnvabodhayat || 8-75


--o)0(o--


asamAptavidhiryato munistava 
vidvAnapi tApakAraNam |
na bhavantamupasthitaH svayam 
prakR^itau sthApayitum pathashcyutam || 8-76


   

--o)0(o--


mayi tasya suvR^itta vartate laghusa.ndeshapadA sarasvatI |
shruNu vishrutasattvasAra tAm hR^idi cainAmapadhAtumarhasi || 8-77


---o)0(o--


puruShasya padeShvajanmanaH samatItam ca bhavacca bhAvi ca |
sa hi niShpratighena cakShuShA tritayam dnyAnamayena pashyati || 8-78


--o)0(o--


carataH kila dushcaram tapastR^iNabindoH parisha~NkitaH purA |
prajighAya samAdhibhedinIm harirasmai hariNIm surA~NganAm || 8-79


--o)0(o--


sa tapaHpratibandhamanyunA pramukhAviShkR^itacAruvibhramam |
ashapadbhava mAnuShIti tAm shamavelApralayormiNA bhuvi || 8-80


--o)0(o--


bhagavanparavAnayam janaH pratikUlAcaritam kShamasva me |
iti copanatAm kShitispR^isham kR^itavAnA surapuShpadarshanAt || 881


--o)0(o--


krathakaishikava.nshasa.nbhavA tava bhUtvA mahiShI cirAya sA |
upalabdhavatI divashcyutam vivashA shApanivR^ittikAraNam || 8-82


--o)0(o--


tadalam tadapAyacintayA vipadutpattimatAmupasthitA |
vasudheyamavekShyatAm tvayA vasumatyA hi nR^ipAH kalatriNaH || 8-83


--o)0(o--


		udaye madavAcyamujjhatA shrutamAviShkR^itamAtmavattvayA |
		manasastadupasthite jvare punaraklIbatayA prakAshyatAm || 8-84


--o)0(o--


rudatA kuta eva sA punarbhavatA nAnumR^itApi labhyate |
paralokajuShAam svakarmabhirgatayo bhinnapathA hi dehinAm || 8-85


--o)0(o--


apashokamanAH kuTumbinImanugR^ihNIShva nivApadattibhiH |
svajanAshru kilAtisa.ntatam dahati pretamiti pracakShate || 8-86


--o)0(o--


maraNam prakR^itiH sharIriNAm vikR^itirjIvitamuchyate budhaiH |
kShaNamapyavatiShThate shvasanyadi janturnanu lAbhavAnasau || 8--87


--o)0(o--


avagacChati mUDhacetanaH priyanAsham hR^idi shalyamarpitam |
sthiradhIstu tadeva manyate kushaladvAratayA samuddhR^itam || 8-88


--o)0(o--


svasharIrasharIriNAvapi shrutasa.nyogaviparyayau yadA |
virahaH kimivAnutApayedvada bAhyairviShayairvipashcitam || 8-89



--o)0(o--


na pR^ithagjanavacChucho vasham vashinAmuttama gantumarhasi |
drumasAnumatAm kimantaram yadi vAyau dvitaye.api te calAH || 8-90



--o)0(o--


sa tatheti vineturudAramateH pratigR^Ihya vaco visasarja munim |
tadalabdhapadam hR^idi shokaghane pratiyAtamivAntikamasya guroH || 8-91
--o)0(o--


tenAShTau parigamitAH samAH katha.ncid
bAlatvAdavitathasUnR^itena sUnoH |
sAdR^ishyapratikR^itidarshanaiH priyAyAH 
svapneShu kShaNikasamAgamotsavaishca || 8-92


--o)0(o--


tasya prasahya hR^idayam kila shokasha~NkuH
plakShapraroha iva saudhatalam bibheda |
prANAntahetumapi tam bhiShajAmasAdhya.n
lAbham priyAnugamane tvarayA sa mene || 8-93


--o)0(o--


samyagvinItamatha varmaharam kumAra-
mAdishya rakShaNavidhau vidhivatprajAnAm |
rogopasR^iShTatanudurvasatim mumukShuH
prAyopaveshanamatirnR^ipatirbabhUva || 8-94


--o)0(o--


tIrthe toyavyatikarabhave jahnukanyAsarayvo-
rdehatyAgAdamaragaNanAlekhyamAsAdya sadyaH |
pUrvAkArAdhikatararucA sa.ngataH kAntayAsau
lIlAgAreShvaramata punarnandanAbhyantareShu || 8-95


--o)0(o--


---o)0(o--


---o)0(o--



desiraju hanumanta rao, August 09


desirajuhrao at yahoo.com
